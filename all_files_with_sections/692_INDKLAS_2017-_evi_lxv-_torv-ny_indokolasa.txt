2017. évi LXV. törvény indokolása

a víziközmű-szolgáltatásról szóló 2011. évi CCIX. törvény módosításáról

-----STARTING---POINT---ALTALANOS--- 

A törvény a Kormány rezsicsökkentési politikájának fenntartása mellett a víziközmű szektor működőképességének biztosítását teszi lehetővé, az erre a célra elkülönített pénzeszközök segítségével, a szolgáltatás folyamatos és biztonságos megfelelő minőségben történő nyújtása érdekében.

-----STARTING---POINT---RESZLETES---

Az 1. §-hoz

A víziközmű beruházások esetén a pályázatok kötelező fenntartási ideje általában sokkal rövidebb, mint az elvárható hasznos élettartam. Ez a feltétel nem minden esetben a legjobb minőségű és leghosszabb élettartamú anyagok választását is indokolttá teheti tekintettel azok a fenntartási időre vetített kedvezőbb árára. Ugyanakkor a hosszú élettartamú megoldások összességében mégis olcsóbbak, mert az egy évre jutó összes ráfordítás itt a legalacsonyabb. Emiatt a rendelkezés módosításra került.

A 2. §-hoz

A víziközmű-alap definiálása.

A 3. §-hoz

A Hivatal ellenőrzési tevékenysége kibővül az elektronikus közműnyilvántartásba szolgáltatott adatokkal, így az elektronikus közműnyilvántartás (e-közmű) felé történő adatszolgáltatás minősítése a Hivatal részéről megtörténik, ezzel is javítva az elvárható adatszolgáltatást.

A 4. §-hoz

A vízilétesítmény 6. § (4) és (5) bekezdés szerinti minősítési eljárásában a Hivatal által ügyfélként bevonandó személyek körét pontosító rendelkezés.

Az 5. §-hoz

Az 1. §-ban előírt szakmai szempontok érvényre juttatása megkívánja a víziközmű-szolgáltató szakmai döntésekbe történő bevonását, biztosítva ezzel azt, hogy a megvalósuló víziközművek szakszerűen illeszkedjenek a már meglévő víziközművekhez. A víziközmű-szolgáltatás alapelveinek figyelembevételével alkalmazandó műszaki megoldások az üzemeltetési tapasztalatok alapján kerüljenek meghatározásra.

A 6. §-hoz

Az 1. §-ban előírt feltétel teljesülését hivatott segíteni az, ha a gyártói előírások teljes körűen betartásra kerülnek a műszaki tartalom meghatározása és a kivitelezés során.

Ehhez az szükséges, hogy az üzemeltetők az olyan a gördülő fejlesztési tervben meghatározott víziközmű-fejlesztések esetén, amelyeknek nem kötelezettjei vagy kivitelezői, a tervezés és a megvalósítás folyamatába is bevonásra kerüljenek.

A 7. §-hoz

Szövegpontosító rendelkezés.

A 8. §-hoz

Az Európai Unió hálózati és információs rendszerek biztonságának az egész Unióban egységesen magas szintjét biztosító intézkedésekről szóló (EU) 2016/1148 irányelvnek való megfelelést szolgáló módosítás.

A 9. §-hoz

Az ellátásért felelősök és a víziközmű szolgáltatók jogai és a kötelezettségei a használati díjak kezelésére és felhasználására vonatkozóan, a gördülő fejlesztési tervben foglaltak végrehajtásának biztosítása érdekében.

A 10. §-hoz

Az előrefizetős mérő alkalmazásában történt megegyezés esetköreinek pontosítását szolgálja.

A 11. §-hoz

Ha a védendő fogyasztók védettsége március 31-ét követően járt le, akkor a védettségük fennállását március 31-éig és a lejáratot megelőző 30 napon belül is, tehát egy éven belül többször is igazolniuk kellett. A módosítás a többszöri igazolási kötelezettség megszüntetésre kerül, amivel az eleve rászorultabb helyzetben lévő és kiszolgáltatottabb védendő fogyasztók terhei kerülnek csökkentésre.

A 12. §-hoz

A nem lakossági felhasználó által épített, továbbértékesítésre szánt lakások esetében tartalmaz módosítást a rendelkezés, mely szerint az építtető ez esetben nem köteles víziközmű-fejlesztési hozzájárulást fizetni.

A 13. §-hoz

A jogalkalmazást segítő rendelkezés, amely alapján a korábban üzemeltetési szerződéssel rendelkező beruházással érintett víziközmű-rendszerek nem veszítik el a felújítási-pótlási fedezetet a szerződéses jogcím változása miatt.

A 14. §-hoz

Az előrefizetős mérők alkalmazásának lehetőségét a módosítást megelőzően megkötött szerződések esetében is lehetővé teszi a rendelkezés.

A 15. §-hoz

Jogharmonizációs záradék.

A 16. §-hoz

A víziközmű-szolgáltató a hatályos jogszabály értelmében kérelmet nyújt be, ami miatt az akár kérelemre lefolytatott eljárásnak minősülne. Ugyanakkor a járási hivatal hivatalbóli eljárás jellemző vonásait viselő eljárás keretében kötelezi a tulajdonost az ingatlan beköttetésére. Erre tekintettel szükséges a Vksztv. 55. § (4), (5), (7), (8) bekezdések oly módon történő módosítása, hogy a fenti eljárás kétséget kizáróan hivatalból indított eljárásnak minősüljön.

A 17. §-hoz

Hatályon kívül helyező rendelkezés.

-----STARTING---POINT---VEGE---

A 18. §-hoz

Hatályba léptető rendelkezés.

A 19. §-hoz

Jogharmonizációs záradék.