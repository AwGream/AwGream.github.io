2010. évi LXV. törvény indokolása

az Alkotmánybíróságról szóló 1989. évi XXXII. törvény módosításáról

-----STARTING---POINT---ALTALANOS--- 

Az Alkotmánybíróság az alkotmányvédelem legfőbb szerve. Ahhoz, hogy funkcióját maradéktalanul elláthassa, biztosítani kell az önállóságát, függetlenségét és folyamatos működőképességének jogi feltételeit.

Az Alkotmány 32/A. § (4) bekezdése szerint az Alkotmánybíróság tizenegy tagját az Országgyűlés választja. Az Alkotmánybíróságról szóló 1989. évi XXXII. törvény (a továbbiakban: Abtv.) 4. § (1) bekezdése szerint az Alkotmánybíróság tizenegy tagból - köztük az elnökből és helyettes elnökből - álló testület.

Az Alkotmánybíróság jelenleg csupán kilenc tagból áll, amely adott esetben veszélyeztetheti a testület teljes ülésének határozatképességét, amely az Abtv. 30. § (3) bekezdése értelmében legalább nyolc tag, köztük az elnök vagy akadályoztatása esetén a helyettes elnök jelenlétét követeli meg.

-----STARTING---POINT---RESZLETES---

Az 1. §-hoz

Az elmúlt húsz év tapasztalatai azt mutatják, hogy a hatályos jelölési szabályok nem biztosítják a testület folyamatos és zavartalan működését, ezért szükséges azok felülvizsgálata.

A törvény szerint az Alkotmánybíróság tagjaira az országgyűlési képviselőkből álló legalább kilenc, legfeljebb 15 tagú jelölő bizottság tesz javaslatot. A jelölő bizottság összetétele, igazodva a választópolgárok akaratából létrejött parlamenti arányokhoz, biztosítja a politikai egyeztetések lefolytatásának megfelelő kereteit.

-----STARTING---POINT---VEGE---

A 2. §-hoz

A törvény 2010. július 5-én lépett hatályba.