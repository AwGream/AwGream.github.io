2020. évi CLII. törvény végső előterjesztői indokolása

az egyes törvényeknek a Nemzeti Adó- és Vámhivatal személyi állományának jogállásáról szóló törvény hatálybalépésével összefüggő módosításáról

-----STARTING---POINT---ALTALANOS--- 

A Nemzeti Adó- és Vámhivatal személyi állományának jogállásáról szóló törvény célja, hogy a Nemzeti Adó- és Vámhivatal (a továbbiakban: NAV) foglalkoztatottjainak jogállását új alapokra helyezze, befejezve ezáltal a 2011-ben, a Nemzeti Adó- és Vámhivatalról szóló 2010. évi CXXII. törvény (a továbbiakban: NAV tv.) által megkezdett szervezeti integrációt. A NAV tv. az adóhivatalt és a vámhatóságot szervezetileg egyesítette, egy sajátos, rendvédelmi és klasszikus hatósági feladatokat ellátó szervezetet hozva ezáltal létre. A foglalkoztattak jogállása a NAV feladatainak sajátos jellegét követte. A törvény célja a szervezeti integrációt lezáró, a személyi jogállás tekintetében végrehajtott integráció. Ennek érdekében a törvény a NAV tekintetében egy önálló, az egyéb jogállási jogszabályoktól független egységes új szolgálati jogviszonyt hoz létre, amely egyaránt vonatkozik a hivatásos szolgálati és a kormányzati szolgálati jogviszonyban állókra, figyelemmel azok sajátos követelményeire. Az új státusztörvény egyértelműen és egységesen megkülönbözteti a NAV teljes állományát a közszféra egyéb jogállási normáitól, és le is választja a NAV foglalkoztatottakat ezekről a háttérjogszabályokról, elvégezve ezzel a NAV jogelőd szervezeteinek maradéktalan, a szervezeti és funkcionális összeolvadáson túli integrációját.

Az egyes törvényeknek a Nemzeti Adó- és Vámhivatal személyi állományának jogállásáról szóló törvény hatálybalépésével összefüggő módosításáról szóló törvényjavaslat a Nemzeti Adó- és Vámhivatal személyi állományának jogállásáról szóló törvény hatálybalépésével összefüggésben csaknem 70 egyéb törvény módosítását tartalmazza annak érdekében, hogy az újonnan szabályozásra kerülő adó- vámhatósági szolgálati jogviszonyt a jogrendszerbe illessze. Az egyes jogállási törvényeken és egyes adótörvényeken kívül számos olyan törvény módosítása szükségessé vált, melyek az állami adó- és vámhatósági személyi állományára, illetve az állomány szolgálati jogviszonyára vonatkozóan megfelelési, összeférhetetlenségi vagy egyéb rendelkezést tartalmaz.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1-33. §-hoz

A törvényjavaslat a Nemzeti Adó- és Vámhivatal személyi állományának jogállásáról szóló törvény hatálybalépésével összefüggésben csaknem 70 egyéb törvény módosítását tartalmazza annak érdekében, hogy az újonnan szabályozásra kerülő adó- vámhatósági szolgálati jogviszonyt a jogrendszerbe illessze. Az egyes jogállási törvényeken és egyes adótörvényeken kívül számos olyan törvény módosítása szükségessé vált, melyek az állami adó- és vámhatósági személyi állományára, illetve az állomány szolgálati jogviszonyára vonatkozóan megfelelési, összeférhetetlenségi vagy egyéb rendelkezést tartalmaznak.

A 34. §-hoz

A Nemzeti Adó- és Vámhivatalról szóló 2010. évi CXXII. törvény (NAV tv.) II. fejezetében és számos mellékletében rendezi a NAV személyi állományára vonatkozó rendelkezéseket (az illetménytől a szabadságon, összeférhetetlenségen, végkielégítésen keresztül a fegyelmi és kártérítési felelősségig), illetve határozza meg, hogy a személyi állomány jogállására a háttérjogszabályként alkalmazandó Kttv. és Hszt. mely rendelkezéseit kell, illetve adott esetben milyen eltéréssel alkalmazni. A NAV új jogállási törvénye e tárgykört teljes körűen és önállóan szabályozza, ezért amellett, hogy a szabályozás leválik a háttérjogszabályokról, a NAV tv. személyi állományra vonatkozó rendelkezéseit is hatályon kívül helyezi.

Emellett a NAV tv. módosítása a Fenntartható Gazdaságfehéredésért Felelős Bizottság létrehozásáról rendelkezik. A Kormány az elmúlt években jelentős sikereket ért el a szürkegazdaság visszaszorításában. Az eddig meghozott, a gazdaság fehérítését célzó intézkedések eredményeként az Európai Bizottság megbízásából becsült áfa-rés - azaz a be nem szedett áfa aránya az elméleti áfa-kötelezettség arányában - 2019-re 7 százalék alá csökkent a korábbi 21 százalékról. Az adóelkerüléssel járó piactorzító, a versenyképességet és a hatékonyságot rontó hatások csökkentése, a koronavírus-járvány okozta gazdasági nehézségek tompítása valamint további adókulcs-csökkentések fedezetének megteremtése és ezzel egyidejűleg a költségvetési hiánycélok teljesítése érdekében ugyanakkor további lépések szükségesek a szürkegazdaság visszaszorítására. A létrehozandó Fenntartható Gazdaságfehéredésért Felelős Bizottságot a gazdaság fenntartható fehéredését célzó intézkedések kezdeményezésére és a bevezetett intézkedések hatásosságának mérésére a pénzügyminiszter az állami adó- és vámhatóság útján működteti, mely működési forma lehetővé teszi valamennyi érintett szervezet azon eltérő kompetenciáinak egy helyre gyűjtését, amelyek a megalapozott gazdaságfehérítő javaslatok kidolgozásához szükségesek.

A 35-68. §-hoz

A törvényjavaslat a Nemzeti Adó- és Vámhivatal személyi állományának jogállásáról szóló törvény hatálybalépésével összefüggésben csaknem 70 egyéb törvény módosítását tartalmazza annak érdekében, hogy az újonnan szabályozásra kerülő adó- vámhatósági szolgálati jogviszonyt a jogrendszerbe illessze. Az egyes jogállási törvényeken és egyes adótörvényeken kívül számos olyan törvény módosítása szükségessé vált, melyek az állami adó- és vámhatósági személyi állományára, illetve az állomány szolgálati jogviszonyára vonatkozóan megfelelési, összeférhetetlenségi vagy egyéb rendelkezést tartalmaz.

-----STARTING---POINT---VEGE---

A 69. §-hoz

Hatályba léptető rendelkezés.

A 70. §-hoz

A Nemzeti Adó- és Vámhivatal személyi állományának jogállásáról szóló törvényhez kapcsolódó egyéb módosítások közül az alábbi törvények egyes módosuló rendelkezései sarkalatosnak minősülnek:

- A Rendőrségről szóló 1994. évi XXXIV. törvény

- A nemzetbiztonsági szolgálatokról szóló 1995. évi CXXV. törvény

- A Nemzeti Adó- és Vámhivatalról szóló 2010. évi CXXII. törvény

- A honvédelemről és a Magyar Honvédségről, valamint a különleges jogrendben bevezethető intézkedésekről szóló 2011. évi CXIII. törvény

- A katasztrófavédelemről és a hozzá kapcsolódó egyes törvények módosításáról szóló 2011. évi CXXVIII. törvény

- A bírák jogállásáról és javadalmazásáról szóló 2011. évi CLXII. törvény

- A legfőbb ügyész, az ügyészek és más ügyészségi alkalmazottak jogállásáról és az ügyészi életpályáról szóló 2011. évi CLXIV. törvény

- A nemzetiségek jogairól szóló 2011. évi CLXXIX. törvény

- A Magyarország helyi önkormányzatairól szóló 2011. évi CLXXXIX. törvény

- Az Országgyűlésről szóló 2012. évi XXXVI. törvény

A rendelkezés a sarkalatossági záradékot tartalmazza.