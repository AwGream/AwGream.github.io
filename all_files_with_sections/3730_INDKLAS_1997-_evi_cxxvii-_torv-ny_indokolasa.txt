1997. évi CXXVII. törvény indokolása

a felsőoktatásról szóló 1993. évi LXXX. törvény módosításáról

-----STARTING---POINT---ALTALANOS--- 

A Kőrösi Csoma Sándor Főiskola és a Brunszvik Teréz Óvóképző Főiskola a felsőoktatás fejlesztésének irányelveiről szóló 107/1995. (XI. 4.) OGY határozatnak megfelelően a két intézmény teljes integrációját kezdeményezte.

A felsőoktatásról szóló - többször módosított - 1993. évi LXXX. törvény 5. §-a értelmében állami felsőoktatási intézményt az Országgyűlés létesíthet és alakíthat át.

Az integráció célja a két főiskola megszüntetése és a Körös Főiskola létrehozása.

Az integrálódó intézmények kutatóhelyekké, a tudományos munka műhelyeivé váltak az elmúlt években. A régió tudományos életében az új főiskola meghatározó szerepét bizonyítja az MTA Békés megyei Tudományos Testülete, amelyben a két főiskola oktatói alapító tagként tevékenykednek a régió kutatóintézeteinek munkatársaival együtt.

A két intézmény teljes integrációja első lépés a térség felsőoktatási struktúrájának fejlesztésében.

Az 1997-98. évi tervek között szerepel az intézmény fejlesztése, további intézményekkel felsőoktatási szövetség előkészítése.

Az integráció várható eredményei a képzési profil bővülése alapképzésben, szakirányú továbbképzésben; az átoktatás, áthallgatás feltételeinek megteremtése; az intézmény szervezetének és működésének korszerűsítése, a hallgatói létszám emelése; az oktatói teljesítmények növelése, minőségi követelmények biztosítása, racionálisabb gazdálkodás megvalósítása; a regionális kapcsolatok erősítése; a régió felsőfokú végzettségű szakemberszükségletének, kulturális, tudományos igényeinek kielégítése; az oktatási, kulturális szolgáltató tevékenység szélesítése; a határmenti nemzetközi kapcsolatok fejlesztése.

A Brunszvik Teréz Óvóképző Főiskola és a Kőrösi Csoma Sándor Főiskola megszüntetése és az új főiskola létrehozása miatt módosítani kell a felsőoktatási törvény - államilag elismert felsőoktatási intézményeket felsoroló - mellékletét.

Ehhez kapcsolódóan, az időközben történt változások miatt, néhány intézmény esetében javaslatot teszünk a megnevezés és a székhely módosítására, illetve pontosítására:

- Kecskeméti Tanítóképző Főiskola székhelye nem Budapest, hanem Kecskemét,

- három egyházi intézmény névváltoztatást, illetve pontosítást kér.

-----STARTING---POINT---RESZLETES---

-----STARTING---POINT---VEGE---