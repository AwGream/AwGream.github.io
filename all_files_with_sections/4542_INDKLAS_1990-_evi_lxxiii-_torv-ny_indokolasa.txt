1990. évi LXXIII. törvény indokolása

az elmúlt rendszerhez kötődő egyes társadalmi szervezetek vagyonelszámoltatásáról

-----STARTING---POINT---ALTALANOS---
-----STARTING---POINT---RESZLETES---

Az 1. §-hoz

A Javaslat név szerint felsorolja azokat a szervezeteket, amelyek a legszorosabban kapcsolódtak a szabad választásokat megelőző politikai rendszerhez és vagyonukról ténylegesen még nem számoltak el.

A 2-4. §-okhoz

A Javaslat e szakaszai részletezik, hogy milyen időszakra és milyen vagyontárgyakra terjed ki az elszámolás. Mivel jelenleg sem az Országgyűlésnek, sem a Kormánynak nem áll rendelkezésére pontos kimutatás e szervek vagyonáról a tervezet szerinti részletességgel indokolt elvégezni az elszámolást, hiszen az előzetes becslések alapján feltehető, hogy vagyonuk meghaladja a működésükhöz szükséges mértéket.

A pénzügyi előírásokkal összhangban nem terjed ki az elszámolási kötelezettség az 50 000 Ft alatt beszerzett ingóságokra, továbbá a nem védett műalkotásokra.

Nem terjed ki az elszámolási kötelezettség a gazdálkodó szervezeteknél működött pártszervezetek költségeire, mivel ezeket a gazdálkodó szervezetek saját költségvetésükből fedezték, ezért e feltehetően igen jelentős összegek kimutatására már nincsen lehetőség.

Az 5-6. §-okhoz

Mivel a költségvetésben az elszámolás elvégzésére nem áll rendelkezésre megfelelő pénzügyi fedezet, az elszámolást a tervezet mellékletei alapján maga az elszámoló végzi, aki ennek megfelelően a szolgáltatott adatok valódiságáért felel.

Az Állami Számvevőszék a benyújtott elszámolásokat ellenőrzi és a teljes nyilvánosság biztosítása érdekében tapasztalatairól az Országgyűlésnek számol be.

A 7. §-hoz

Figyelemmel arra, hogy a nemzet közvéleményét erősen foglalkoztatja a vagyonelszámoltatás kérdése, indokolt, hogy a Kormány az elszámoltatás eredményének ismeretében - jövő év január 31-ig - tegyen javaslatot az Országgyűlésnek a szükséges intézkedések megtételére.

-----STARTING---POINT---VEGE---