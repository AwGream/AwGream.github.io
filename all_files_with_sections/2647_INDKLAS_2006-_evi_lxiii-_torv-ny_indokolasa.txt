2006. évi LXIII. törvény indokolása

az országgyűlési képviselők jogállásáról szóló 1990. évi LV. törvény módosításáról

-----STARTING---POINT---ALTALANOS--- 

Az emberek jogos elvárása tudni arról, hogy az általuk megválasztott országgyűlési képviselők tevékenységüket valóban a köz érdekében végzik, vagy a saját életkörülményeik javítására, vagyonuk gyarapítására használják tisztségüket, befolyásukat. Ennek ellenőrzésére szolgál a képviselők vagyonnyilatkozata, amelyből azok vagyoni, jövedelmi viszonyaira lehet következtetni. Sajnos azonban az országgyűlési képviselők jogállásáról szóló 1990. évi LV. törvény több ponton is olyan hiányosságokat tartalmaz, hogy annak alapján nem lehet megfelelően következtetni a képviselő valós jövedelmi, vagyoni helyzetére, illetve adott esetben arra, hogy közhatalmi pozíciója révén milyen anyagi juttatásokban részesült.

A törvény célja, hogy kiterjessze a nyilatkozatban feltüntetendő adatok körét, amelyek révén így valósághűbb képet lehet alkotni az országgyűlési képviselők jövedelmi, vagyoni helyzetéről. Ez nemcsak a választópolgárok jogos elvárása, de a képviselők érdeke is, hiszen így tudják megvédeni magukat a nemtelen támadásoktól is.

-----STARTING---POINT---RESZLETES---

Az 1. §-hoz

A törvény nyilvánossá teszi mindazt az állami, illetve európai uniós támogatást, amelyet a képviselő kapott. (Be kell vallani a vele közös háztartásban élő házas- illetve élettársa és gyermeke által kapott támogatást is, de az nem nyilvános.). Ide tartoznak azok a támogatások, amelyeket a képviselő, mint egyéni vállalkozó, mint ingó vagy ingatlan tulajdonos, bérlő, haszonélvező, vagy más jogcímen ezekhez kapcsolódóan kapott. A törvény nyilvánossá teszi azokat a támogatásokat is, amelyeket az a gazdasági társaság kapott, amelyben a képviselő tisztségviselő, vagy amelyben anyagi érdekeltsége van.

-----STARTING---POINT---VEGE---

A 2. §-hoz

A vagyonnyilatkozat-kiegészítéseket első ízben 2006. augusztus 21-éig kell leadni.