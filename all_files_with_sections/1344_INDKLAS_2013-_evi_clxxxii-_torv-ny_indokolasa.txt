2013. évi CLXXXII. törvény indokolása

a Nemzetközi Árufuvarozásról szóló Megállapodás (SZMGSZ) és mellékletei 2013. évi módosításának kihirdetéséről

-----STARTING---POINT---ALTALANOS---

Általános indokolás

Hazánk a Nemzetközi Vasúti Árufuvarozásról szóló Megállapodásnak (a továbbaikban: SzMGSz) 2002. január 1-jétől részese. A törvény célja a SzMGSz 2013. évi módosításainak kihirdetése.

A nemzetközi szerződésekkel kapcsolatos eljárásokról szóló 2005. évi L. törvény rendelkezése szerint az SzMGSz-t és annak éves módosításait és kiegészítéseit is törvényben kellett kihirdetni. Ennek megfelelően az SzMGSz és Mellékletei módosításokkal és kiegészítésekkel egységes szerkezetű szövegét a 2011. évi XXXVII. törvénnyel hirdettük ki. Az SzMGSz 2011. évi módosításait a 2012. évi CXXXI. törvény, míg a 2012. évi módosításokat a 2012. évi CXCV. törvény hirdette ki. Az egységes szerkezetben történő kihirdetéssel egyidejűleg hatályon kívül helyezésre kerültek a korábbi, SzMGSz-t kihirdető, valamint az azt módosító, illetve kiegészítő kormányrendeletek.

Az SzMGSz és Mellékletei évente kerülnek módosításra. A 2013. évi módosítások az SzMGSz 15. cikkét, valamint annak 2., 12.6. és 14. mellékleteit érintik. A módosítások során az SzMGSz normaszövegében, valamint mellékleteiben is szövegcserés módosításokról születnek határozatok és nem egységes szerkezetű szöveg elfogadása történik.

Az SzMGSz 2013. évi módosításainak kihirdetésével a Magyarországon működő nemzetközi fuvarozásban részt vevő vasúttársaságok a jövőben egyszerűbben tudják alkalmazni az SzMGSz-ben foglaltakat az áruk közvetlen nemzetközi forgalmában, a tagállamok vasúti vonalain végzett fuvarozásaik tekintetében.

-----STARTING---POINT---RESZLETES---

Részletes indokolás

Az 1. §-hoz

A Nemzetközi Vasúti Árufuvarozásról szóló Megállapodás (SzMGSz) 2013. évi módosításai nemzetközi jogilag 2013. július 1-én hatályba lépett szövegének kihirdetésétről rendelkezik.

A 2. §-hoz

Az SzMGSz 15. cikke, illetve 2., 12.6. és 14. mellékletei 2013. évi módosításainak hiteles orosz nyelvű szövegét és hivatalos magyar nyelvű fordítását tartalmazza a törvény melléklete.

A 3. §-hoz

Az első bekezdés a törvény hatálybalépéséről rendelkezik, a második bekezdés pedig a törvény végrehajtásáért felelős minisztert nevezi meg.