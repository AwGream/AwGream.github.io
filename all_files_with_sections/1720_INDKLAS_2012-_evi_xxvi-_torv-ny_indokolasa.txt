2012. évi XXVI. törvény indokolása

a nemdohányzók védelméről és a dohánytermékek fogyasztásának, forgalmazásának egyes szabályairól szóló 1999. évi XLII. törvény módosításáról

-----STARTING---POINT---ALTALANOS--- 

A módosítás nem változtat a nemdohányzók védelméről szóló törvény alapkoncepcióján, továbbra is szigorú keretek között tartja a munkahelyi dohányzóhelyek kijelölését, ugyanakkor a megfelelő pontosítással biztosítja a törvény rendelkezéseinek végrehajthatóságát a tűz- és robbanásveszélyes munkahelyen is.

A 2011. évi XLI. törvénnyel 2012. január 1-jétől módosult a nemdohányzók védelméről és a dohánytermékek fogyasztásának, forgalmazásának egyes szabályairól szóló 1999. évi XLII. törvény. A törvénymódosítás szerint a munkahelyeken - a tűzvédelmi szabályok betartása mellett - kizárólag nem zárt légterű helyet lehet kijelölni és fenntartani a dohányzók számára.

-----STARTING---POINT---RESZLETES---

Az 1-3. §-hoz

A fokozottan tűz- és robbanásveszélyes, a tűz- és robbanásveszélyes, valamint a tűzveszélyes munkahelyeken (mint például vegyipari, olajipari vagy gyógyszeripari cégeknél) is kötelezően nyílt légterű dohányzóhelyet kell kijelölni, ami azonban ellentétes a tűzvédelmi szabályokkal és a biztonsági követelményekkel. Csak technológiai területen kívül, azaz „kerítésen kívül” lehetne nyílt dohányzóhelyet kijelölni, ám ez a telephelyről történő kiléptetési-beléptetési, illetve munkaidő számítási okok miatt a megfelelő munkaszervezést ellehetetlenítené, ráadásul a kötött poszton dolgozók számára egyáltalán nem járható út.

A tűz- és robbanásveszélyes munkahelyeken - a veszélyességi besorolás okán - a dohányzás kizárólag az épületeken belül, az arra kijelölt helyeken oldható meg biztonságosan, amin csak a biztonság rovására lehet változtatni. A szabálytalan dohányzás veszélye miatt a teljes tiltás is nagyobb kockázatot jelent, mint a jelenleg működő, ellenőrzött, zárt dohányzó helyek megtartása, és ezeknek a nem dohányzók védelmét is kellően garantáló kialakításának ellenőrzése. Ezeken a munkahelyeken a nem dohányzók védelmét ugyanaz a biztonsági igény garantálja, ami a zárt dohányzóhely kialakítását is indokolja: azon alapvető biztonsági érdek, hogy a dohányzással járó valamennyi jelenséget az erre kijelölt zárt térben tartsa a munkáltató.

A büntetésvégrehajtási intézetekre vonatkozó szabályokat kell alkalmazni a rendőrségi fogdákra is.

-----STARTING---POINT---VEGE---

A 4. §-hoz

Hatálybaléptető rendelkezés.