1994. évi XLI. törvény indokolása

a gázszolgáltatásról

-----STARTING---POINT---ALTALANOS--- 

A bányászatról szóló 1993. évi XLVIII. törvény szabályozza a szénhidrogének, így a földgáz bányászatát és gázszállító vezetéken történő továbbítását, a gázátadó-átvevő állomásokig terjedően.

Az új magyar bányatörvényben foglalt szabályozásra tekintettel a gázenergiáról szóló 1969. évi VII. törvény helyébe lépő új törvényi szabályozást a vezetékes gázszolgáltatásra és gázszolgáltató redszerre kiterjedően kell megalkotni.

A Polgári Törvénykönyvnek a közszolgáltatási szerződésekre vonatkozó 387. és 388. §-ai a közüzemi szolgáltatások általános rendelkezéseit megadják.

A Ptk. előírásai szerint a közüzemi szolgáltatást folyamtosan és biztonságosan kell teljesíteni, a fogyasztó pedig köteles az igénybevett szolgáltatás díját megfizetni.

A folyamatos szolgáltatást korlátozni vagy szüneteltetni csak jogszabályban meghatározott esetben és mértékben szabad.

A gázszolgáltatásról szóló törvényjavaslat a Ptk. ismertetett rendelkezéseiből indul ki.

A vezetékes gázszolgáltatás természetes monopóliumot képez, amely kizárólag piaci eszközökkel nem vagy nem megfelelően befolyásolható, mert a fogyasztónak választási lehetősége nincs.

A természetes monopolhelyzetben lévő, közüzemi szolgáltatásokra vonatkozó szabályozásnak a következő követelményeket kell kielégíeni:

- a termelés, illetve import beszerzés, a szállítás és szolgáltatás között fennálló keretfinanszítrozás átlátható legyen;

- a gázszolgáltatót a tarifális (államilag meghatározott díjon vételező) fogyasztók felé igénykielégítési kötelezettség terheli;

- a gázdíjnak fedezetet kell benyújtani a hatákonyan működő szolgáltatók indokolt befektetéseinek, költségeinek megtérülésére és a működésükhöz szükséges nyereségre, továbbá

- a természetes monopolhelyzetben lévő gázszolgáltatás piaci eszközökkel nem megfelelően befolyásolható tevékenysége ellensúlyozására, olyan közigazgatási intézményrendszert kell kialakítani, amely alkalmas az esetleges visszaélés megelőzésére, a fogyasztói érdekvédelem érvényesítésére.

A törvényjavaslat e követelmények lehetőségeink szerinti teljesítését kívánja megoldani oly módon, hogy a közszolgáltatási jogviszonyból eredő szolgáltatói kötelezettségekre szigorú szabályozást ad.

A szolgáltató természetes monopolhelyzetéből következik, hogy terhére ellátási kötelezettséget kell előírni. Az ellátási kötelezettség egyes (lakossági, kommunális) fogyasztók tekintetében hatósági díjhoz kötődik, vállalkozási tevékenységet folytató fogyasztók esetében pedig - a Ptk. általános rendelkezéseinek megfelelően - a kölcsönös megállapodás szabályai érvényesülnek.

-----STARTING---POINT---RESZLETES---

1. §-hoz

Az 1. §-ban foglalt rendelkezés határozza meg a törvény hatálya alá tartozó, a vezetékes gázszolgáltatással kapcsolaos tevékenységeket és létesítményeket. Ennek megfelelően a törvény hatálya kiterjed az éghető gázok elosztó vezetéken történő szállítására, a vezetékes gázszolgáltatásba történő bekapcsolás iránti és egyéb fogyasztói igények kielégítésének rendezésére, a gázszolgáltatásra és a gáz felhasználására, valamint a fogyasztói érdekvédelemre.

A gáz palackban vagy tartályban történő forgalmazása nem közszolgáltatási, hanem kereskedelmi tevékenység, ezért e tevékenység csak múszaki-biztonsági felügyelet szempontjából tartozik a törvény hatálya alá.

A törvény rendelkezései irányadóak a vezetékes gázszolgáltatáshoz szükséges gázellátó rendszer és gáztárolók tervezésére, létesítésére (átalakítására, felújítására), üzemeltetésére, műszaki- biztonsági felügyeletére, valamint üzembentartásának megszüntetésére. Nem tartozik a gázszolgáltatás körébe a gáz mobil motor hajtóanyagként (pl: gázüzemű gépjárműben) történő felhasználása.

2. §-hoz

A 2. § a törvény alapelvének szintjén azokat a követelményeket határozza meg, amelyeket a gázszolgáltatás keretében érvényesíteni kell. E követelmények érvényesülését a törvény részletes szabályozása biztosítja.

3. §-hoz

A 3. § a törvény alkalmazásában irányadó fogalom meghatározásokat tartalmazza.

4-6. §-okhoz

A természetes monopolhelyzetben lévő, piaci eszközökkel nem vagy nem megfelelően befolyásolható veztékes gázszolgáltatás, valamint a gázértékesítés engedélyezését, a gázszolgáltatás iránti igények kielégítésének és a szolgáltatás színvonalának ellenőrzését, valamint a fogyasztói érdekvédelmet a Magyar Energia Hivatal (a továbbiakban; Hivatal) látja el. A Hivatal önálló központi hivatalként működik, amelynek irányítását a Kormány, felügyeletét a Kormány által kijelölt miniszter látja el. Ennek megfelelően a Kormányt ruházza fel a Hivatal Szervezeti és Működési Szabályzatának jóváhagyásával.

A Hivatal engedélyezési tevékenységével bevételre tesz szert. Az eljárásért beszedhető díjakat a miniszter - a pénzügyminiszterrel egyetértésben - miniszteri rendeletben állapíthatja meg (4. §).

A Hivatal közigazgatási szerv, a törvényben meghatározott önálló hatáskörrel rendelkezik, vezetői és alkalmazottai köztisztviselők. A főigazgató és a szakmai (gázipari és villamosipari) igazgatók kinevezését, velük szemben a munkáltatói jogkör gyakorlását a törvény a miniszterre ruházza (5. §).

A 6. § a Hivatal engedélyezési, jóváhagyási, ellenőrzési hatáskörét határozza meg. A hatáskörébe utalt - összetett és időigényes ügyekre tekintettel - az ügyintézési határidőt 90 napban állapítja meg.

7. §-hoz

A törvény 7. §-a tartalmazza a fogyasztói érdekvédelem alapvető szabályait. Ennek keretében előírja, hogy a gázszolgáltató köteles együttműködni a társadalmi önszerveződés alapján létrejött, fogyasztói érdekképviseleti szervezetekkel. Az együttműködés részletes szabályait a miniszter rendeletben határozza meg.

Az együttműködés keretében nem rendezett vitás ügyekben mind a fogyasztói érdekképviseletet, mind a gázszolgáltató a Hivatalhoz fordulhat egyezség létrehozása, ennek hiányában a vitás ügyben közigazgatási határozatban foglalt döntés végett. (A Hivatal döntési hatásköre a bírói út igénybevételét nem zárja ki.)

A szolgáltató tevékenységének felügyelete, a szolgáltatás színvonalának ellenőrzése és minősítése, valamint a fogyasztói érdekvédelem állami intézményes rendszere hazai létrehozása érdekében a törvény a Hivatalt közigazgatási hatáskörrel ruházza fel, illetve feladatokat állapít meg részére.

8. §-hoz

A 8. § a fogyasztók, a fogyasztói érdekképviseleti szervezetek széleskörű és rendszeres tájékoztatását írja elő. A fogyasztók érdekvédelme keretében a Hivatal intézkedéseket tehet a gázszolgáltatás megkezdése, illetőleg folytatása iránt is.

9. §-hoz

A gázszolgáltatás és a gázértékesítés engedélyköteles tevékenység. Az engedélyt a Hivatal adja ki.

A gáz szolgáltatására vonatkozó működési engedélynek tartalmaznia kell azokat az adatokat, amelyekből egyértelműen megállapítható, hogy meghatározott település, terület gázelosztó rendszerének üzemeltetésére és fejlesztésére melyik gázszolgáltató kapott jogot, illetve melyik gázszolgáltatót terheli a gázszolgáltatás iránti igénykielégítési kötezettség.

A folyamatos és biztonságos gázszolgáltatás csak olyan gazdálkodó szervezettől várható el, amelyik erre pénzügyi-gazdasági helyzete és felkészültsége alapján alkalmas. Ezért szükséges a gázszolgáltatásra feljogosító működési engedélyt az említett feltételekhez kötni. Az említtett feltételekhez kötött engedélyezés során is a fogyasztói érdekvédelmet látja el a Hivatal.

Szükséges, hogy a gázszolgáltatásba még be nem kapcsolt települések, területek (körzetek) gázellátásba történő bekapcsolása ütemezésében és a gázszolgáltató kijelölése ügyében a Hivatal az érdekelt helyi önkormányzatok polgármesterei véleménye figyelembevételével döntsön.

A hazai gázfelhasználás több mint egyharmadát teszi ki azoknak a negfogyasztóknak a fogyasztása, amelyeket nem a gázszolgáltató, hanem a gáz termelője, importálója - egyedi közszolgáltatási szerződés alapján - közvetlenül a gázszállító vezetékről lát el.

A gáz termelője, importálója látja el a gázszolgáltatókat is gázzal. A törvényi szabályozásban ez a gázértékesítő.

A gázszolgáltatót igénykielégítési és folyamatos szolgáltatási kötelezettség terheli a lakossági és kommunális fogyasztók vonatkozásában. Általános közszolgáltatási szerződési kötelezettségének abban az esetben tud eleget tenni, ha olyan gázértékesítő áll mögötte, amelyik a szükséges forrásokat és a szolgáltató folyamatos, biztonságos ellátását biztosítani tudja.

Ezért szükséges, hogy a gázértékesítési tevékenységre is olyan gazdálkodó szervezet kapjon engedélyt a Hivataltól, amelyik képes e követelmények teljesítésére.

10-13. §-okhoz

A 10. §-ban meghatározott kötelezettségek előírása adja meg a Hivatalnak a jogalapot arra, hogy az engedélyeseket rákényszerítse a gázszolgáltatás színvonalának emelésére, az árakat, díjakat meghatározó hatékony és gazdaságos működésre és a fogyasztói igények kielégítésére.

E feladata ellátáshoz a 11. § lehetővé teszi azt is, hogy a Hivatal bírságot szabjon ki, a 13. § pedig azt, hogy - végső esetben - az engedélyt visszavonja. Ebben az esetben is köteles gondoskodni arról, hogy a folyamatos gázszolgáltatás fennmaradjon.

A gázszolgáltató és a gázértékesítő működési engedélyének módosítását igényló ügyekben a 12. § a Hivatal előzetes jóváhagyását írja elő. A működési engedély kiadásának egyik feltétele az, hogy a gazdálkodó szervezet pénzügyi-gazdasági helyzete olyan legyen, amely alkamassá teszi a tevékenység gyakorlására. Annak érdekében, hogy ez a követelmény kizárólag az engedélyes döntése alapján sérelmet ne szenvedjen, írja elő a törvény a Hivatal előzetes hozzájárulási kötelezettségét a jelentős tulajdoni hányad értékesítéséhez és az alaptőke leszálításához.

14-15. §-okhoz

Az idegen ingatlanok használatára és a kártalanításra a 14. § a bányászatról szóló 1993. évi XLVIII. törvény 38. §-ában foglalt rendelkezések alkalmazását rendeli.

A gázelosztó rendszer veszélyes üzem, ezért a 15. § a létesítmények környezetét és a létesítményeket biztonsági övezet kijelölésével védi.

Annak elbírálásánál, hogy a bányaszolgalom alapján elhelyezni kívánt léesítmény az érintett ingatlan rendeltetésszerű használatát negymértékben akadályozza-e vagy megszünteti, a biztonsági övezetben érvényesülő tilalmakat és korlátozásokat is figyelembe kell venni.

16. §-hoz

A 16. §-ban előírt minőségi követelmények egyrészt a fogyasztók érdekvédelmét, másrészt a biztonságos gázfelhasználást szolgálják.

17. §-hoz

Helységnek, valamint fogyasztói igénnyel jelentkezők gázszolgáltatásba történő bekapcsolásához szükséges csatlakozó vezeték megépítése a gázszolgáltató joga és kötelessége. A megépült gázelosztó vezeték-rendszer a gázszolgáltató tulajdona.

Annak érdekében, hogy a mások bekapcsolása miatt felmerült csatlakozó vezeték építési költségek teljes összege a gáz díjába ne épüljön be, a 17. § felhatalmazza a minisztert arra, hogy rendeletben meghatározza azokat az eseteket, amikor a gázszolgáltató az elosztó vezeték létesítési kölségeinek részbeni megtérítésére a fogyasztótól hozzájárulást kérhet és a hozzájárulás mérétkét.

A 17. § (4) bekezdésében meghatározott minőségbiztosítási rendszer bevezetése lehetővé teszi a közreműködő hatóságok és a hatósági eljárások számának csökkenését.

18. §-hoz

A telekhatáron belüli csatlakozó vezeték és a fogyasztói vezeték megépítése az ingatlantulajdonos kötelessége, a megépült vezeték a tulajdonát képezi.

Az általános közszolgáltatási szerződés hatálya alá tartozó fogyasztók esetében a csatlakozó vezeték és a fogyasztói berendezés tervét a gázszolgáltató műszaki-biztonsági szempontból köteles díjmentesen felülvizsgálni. A gázszolgáltató kivitelezésre alkalmas nyilatkozata a létesítés engedélyét is jelenti.

A veszélyhelyzetek megelőzése érdekében írja elő a (3) bekezdés azt, hogy gázszerelői tevékenységet csak olyan személy végezhet, akit szakmai egyesülete erre alkalmasnak tar.

A gázszolgáltató a kiviteli terv szerint elkészült csatlakozó vezetéket és fogyasztói berendezést díjmentesen köteles műszaki-biztonsági szempontból felülvizsgálni, mielőtt gáznyomás alá helyezné.

19. §-hoz

A 19. § tartalmazza azokat a rendelkezéseket, amelyeket a gázszolgáltatás műszaki biztonsága és a folyamatos gázszolgáltatás biztosítása megkövetel.

20-29. §-okhoz

A 20. §-ban előírt, szolgáltatót terhelő fogyasztói igénykielégítési kötelezettség a fogyasztói érdekvédelem első és egyik legfontosabb eleme.

A 21. § a lakossági és a kommunális fogyasztók esetében a gázszolgáltató szerződéskötési kötelezettségét írja elő.

A szerződés tartalmát a törvény és a törvényben kapott felhatalmazás alapján a Kormány rendeletben állapítja meg.

A jogszabályok által meghatározott tartalmú szerződés az általános közszolgáltatási szerződés.

Az általános közszolgáltatási szerződéskötési kötelezettség körébe nem tartozó fogyasztókkal a gázszolgáltató a polgári jog szabályai szerint, egyedi közszolgáltatási szerződést köt.

A fogyasztói igénykielégítés és a folyamatos szolgáltatás teljesítése érdekében a 22. § tételesen meghatározza azokat az eseteket, amikor a szolgáltató a gázszolgáltatást részben vagy egészben megtagadhatja.

A 23. § tartalmazza a szolgáltatás előrelátható, jogszerű szüneteltetésének eseteit és időtartamát.

Az előre nem látható, a gázszolgáltató működési körén kívül eső okból bekövetkezett üzemzavar vagy gázhiány esetében a gázszolgáltató köteles haladéktalanul intézkedni az üzemzavar megszüntetése iránt, és az üzemzavar megszüntetése, illetve a forráshiány megszünése után a szolgáltatást a lehető legrövidebb időn belül helyreállítani.

Üzemzavar vagy forráshiány miatt szükségessé vált fogyasztói korlátozást a gázszolgáltató és a gázértékesítő csak a Kormány rendeletében meghatározott sorrendben és mértékben hajthatja végre.

A 25. § tartalmazza a felhasznált gáz mérésének, elszámolásának és díjfizetésének alapvető, törvényi szintű szabályozást igénylő rendelkezéseit. A szerződéses kötelezettségek megszegésének eseteit és követelményeit a 26-27. §-ok állapítják meg.

A szerződés nélküli gázfogyasztás következményei azonosak a szerződésszegés következményeivel.

A 30. §-hoz

A törvény felhatalmazást ad arra, hogy gázértékesítési szerződést kössön az eladó az általa termelt vagy vásárolt földgáznak a vevő részére történtő átadására. Ez szállítási szerződésnek minősül, részletes tartalmi előírásait kormányrendelet állapítja meg.

31. §-hoz

A költség-, illetve értékarányos gázárak és díjak kialakulásáig, 1996. december 31-ig az ártörvény szabályait kell alkalmazni a földgáz legmagasabb hatósági árának megállapítására és az ár alkalmazásának feltételeire. Ezt követően a törvényben szabályozott követelmények és alapelvek szerint kialakított árképzést kell alkalmazni.

32-33. §-okhoz

A 32. § határozza meg a gázelosztó vezetékek létesítésének építésügyi és építésfelügyeleti, valamint a műszaki-biztonsági felügyelet rendszerét.

A gázfogyasztó készülékek műszaki-biztonsági követelményeinek és a minőségtanusítás rendszerének alapját a 33. §-ban foglalt rendelkezések adják meg.

Műszaki-biztonsági szempontból indokolt az, hogy a miniszter rendeletben meghatározza azokat a munkaköröket, amelyek betöltéséhez megfelelő szakmai képesítés és gyakorlat szükséges.

-----STARTING---POINT---VEGE---

34. §-hoz

A vegyes és záró rendelkezések a törvényi szabályozás hatályosulásához, valamint a tulajdonviszonyok rendezéséhez szükséges rendelkezéseket tartalmazzák.