2010. évi CXXIV. törvény indokolása

az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény módosításáról

-----STARTING---POINT---ALTALANOS--- 

A törvény a társadalmi igazságérzetet sértő, közpénzekből származó juttatásokra külön mértékű adót állapít meg. A törvény szerint különadó fizetésére köteles az a költségvetési szervnél, állami, önkormányzati, közalapítványi forrásból alapított, fenntartott vagy működési támogatásban részesített más jogi személynél foglalkoztatott magánszemély, aki munkavégzésre irányuló jogviszonya alapján, továbbá aki a takarékos állami gazdálkodásról és a költségvetési felelősségről szóló törvény, vagy a köztulajdonban álló gazdasági társaságok takarékosabb működéséről szóló törvény szerinti munkavégzésre irányuló jogviszonyban különadó alapnak minősülő bevételt szerez.

A törvény lehetővé teszi, hogy az ilyen juttatások adóztathatóak legyenek az adott adóévet megelőző 5 évre vonatkozóan.

-----STARTING---POINT---RESZLETES---

Az 1. §-hoz

A szabályozás ismételt megalkotása során indokolt a korábbi szabályozásban észlelt problémák kezelése, továbbá a rendelkezések 2005-től való visszamenőleges alkalmazással kapcsolatos eljárásjogi szabályok megalkotása.

A szabályozás hatálya alá tartozó szervezetek körének pontosabb meghatározása

Az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény II. fejezete 9. § (1) bekezdését és 12. §-át érintő módosítás.

A szabályozás költségvetési szervnél, illetve meghatározott jogi személynél foglalkoztatott magánszemélyekre terjed ki. Ezen megfogalmazás mellett azonban nem alkalmazandóak a különadó szabályai a költségvetési forrásokat felhasználó, de jogi személynek nem minősülő szervezetek által foglalkoztatott magánszemélyekre. Tekintettel arra, hogy ezen kör kivételként történ ő kezelése nem indokolható, javasolható az alanyi kör meghatározásának pontosítása érdekében a „jogi személy” helyett a „szervezet” fogalom használata.

A szabályozás hatálya alá tartozó szervezeti kör meghatározásában az „állami, önkormányzati, közalapítványi forrásból alapított, fenntartott vagy működési támogatásban részesített” fordulat is értelmezési nehézségeket okozott, a korábbi szabályozás ugyanis nem tért ki arra, hogy milyen mértékű állami befolyás, milyen mértékű állami finanszírozás keletkeztet alanyiságot, és az állami befolyás meglétét, a finanszírozás, támogatás megvalósulását mely időpontban, időintervallumban kell vizsgálni. Szükséges tehát a szabályozás kiegészítése a fentiekre vonatkozóan magyarázó rendelkezésekkel.

A különadó alapja:

Az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény II. fejezete 9. § (2)-(4) bekezdéseit és 12. §-át érintő módosítás.

Indokolt, hogy az állami vezetők, polgármesterek, (fő)jegyzők, a köztulajdonban álló gazdasági társaságok vezető tisztségviselői és felügyelőbizottságának tagjai esetében a teljes bevétel kétmillió forintot meghaladó része adóköteles legyen. Más foglalkoztatott esetében az adóköteles rész a bevétel három és fél millió összeg feletti része, de nem tartozik bele a jubileumi jutalom illetve a jogviszony megszűnésének évében esedékes szabadság megváltása címén kifizetett összeg.

Jogviszony jogellenes megszüntetésével összefüggésben kifizetett összegek

Az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény II. fejezete 9. § (2) és (4) bekezdését érintő módosítás.

A módosítás alapján a különadó-szabályozást a 2005. január 1-jétől megszerzett, a különadó hatálya alá tartozó jövedelmekre kell alkalmazni. Így alkalmazni kellene a szabályokat abban az esetben is, amikor a magánszemély jogviszonya 2005. január 1-jét - akár évekkel - megelőzően szűnt meg, de a magánszemély a jogviszony jogellenes megszüntetése megállapítása érdekében bírósághoz fordult, és a bíróság határozata alapján 2010. január 1-jét követően történik kifizetés.

Tekintettel arra, hogy a jogviszony megszűnése jogellenességét megállapító bírósági határozatban utólagosan megállapított felmondási időre járó bér, végkielégítés címén járó összegek már nem ugyanazon közgazdasági funkciót töltik be, valamint arra, hogy ezen összegek különadó alá vonására jogalkotói szándék nem irányult, indokolt a különadó alapjának meghatározása során a jogviszony 2005. január 1-jét megelőző megszűnése jogellenességét megállapító bírósági határozatban megállapított összegek kivételként történő szerepeltetése.

A jogviszony 2005. január 1-jét követő megszűnése jogellenességét megállapító bírósági határozatban megállapított összegek után a különadó-fizetési kötelezettséget a megfelelő jogcím szerint kell teljesíteni.

A jogviszony megszűnésétől függetlenül nyugdíjazottak problémája

Az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény II. fejezete 11. § (3) és (4) bekezdését érintő módosítás.

Azok esetében, akiknek a jogviszonya nem nyugdíjazás miatt szűnt meg, azonban nyugdíjra való jogosultságukat a jogviszony megszűnését követően, és 2010. december 30-át megelőzően megszerezték, és nyugdíjuk megállapítása megtörtént, a nyugdíj megállapításának az utólagos korrigálása válik szükségessé a törvény alapján.

A törvény visszamenőleges alkalmazásából következően számos esetben előfordulhat, hogy a már megállapított nyugdíjat a járulékalap módosulása miatt korrigálni kell, továbbá az is, hogy a nyugdíj-megállapításnál figyelembe vehető szolgálati idő lecsökken, esetleg utólag nem lesz meg a nyugdíjazáshoz szükséges idő.

A különadó-alappá váló kereset a törvény szerint ugyanis nem minősül járulékalapnak, vagyis nyugdíjjárulékot sem kell utána fizetni. A társadalombiztosítási nyugellátásról szóló 1997. évi LXXXI. törvény szerint pedig nem lehet szolgálati időként figyelembe venni a munkavégzés alóli mentesítés időtartamát, ha erre az időre nyugdíjjárulék alapjául szolgáló kereset, jövedelem kifizetés nem történt. A felmentési (felmondási) idő azon hónapjai tehát, amelyre járó munkabér különadó-alapnak minősül, a nyugdíj megállapításakor nem minősülnek szolgálati időnek.

A módosítás alapján azok esetében, akiknek a jogviszonya nem nyugdíjazás miatt szűnik meg, a későbbi nyugdíj-megállapítás szempontjából a különadó-alapból a felmentési időnek a munkavégzési kötelezettséggel nem járó részére kifizetett munkabért, illetmény összegét társadalombiztosítási járulékalapként és nyugdíj alapjául szolgáló jövedelemként, valamint a munkavégzési kötelezettség alóli mentesítés idejét nyugdíjra jogosító szolgálati időként kell figyelembe venni azzal, hogy a járulékot a különadóval fizeti meg. Ez megoldja a szolgálati idő keletkezésének a problémáját, valamint a kifizetéseket meghagyja a nyugdíj meghatározásánál figyelembe vehetőként.

A korábban nyugdíjazottak esetében a különadó-fizetési kötelezettség a megállapított nyugdíjra nincs hatással.

A különadó-fizetés eljárási szabályai

Az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény II. fejezete 11. § (5) bekezdését érintő módosítás

A rendelkezések visszamenőleges alkalmazása miatt szükséges külön rendelkezni a jövőben fizetendő különadóra vonatkozó eljárási szabályokról.

A szabályozás visszamenőleges alkalmazásának eljárásjogi szabályai

Az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény II. fejezete 11. § (6) bekezdését érintő módosítás

A hatálybalépés előtt megszerzett, különadó-köteles jövedelmek után az adókötelezettséget a következők szerint kell teljesíteni. A magánszemély a 2010. évről benyújtandó személyi jövedelemadó bevallásra előírt határidőig a különadó-kötelezettségét megállapítja és az erre a célra rendszeresített külön nyomtatványon bevallja, és az adót megfizeti.

A magánszemély a különadó-bevallásában megfizetett különadóként veszi figyelembe a különadó-alapba tartozó jövedelmek után a jövedelem megszerzése évében hatályos szabályok szerinti valamennyi közteher-kötelezettségét.

A jövedelem megszerzése évében hatályos szabályok szerint a magánszemély valamennyi közteher-kötelezettségét úgy kell meghatározni, hogy a magánszemély a különadó-köteles jövedelem megszerzése évére (éveire) megállapított valamennyi közteher-kötelezettségéből levonja a különadó-köteles jövedelmek nélkül - annak figyelembe vételével, hogy a különadó-köteles jövedelmeket a magánszemély összes jövedelmébe az adóévben ekkor is be kell számítani - kiszámított közteher-kötelezettségét.

Az ilyen kifizetéssekkel érintett szervezet, gazdasági társaság magánszemélyenkénti és a jövedelem juttatásának éve szerinti bontásban 2011. március 31-éig adatot szolgáltat az állami adóhatóságnak az általa kifizetett különadó-alapot képező összegről, valamint jogcímenként megbontva, az abból levont, a különadó fizetésére kötelezett magánszemélyt terhelő közterhekről.

A magánszemély kérésére a kifizető a rendelkezésére álló, a különadó-fizetési kötelezettség teljesítéséhez szükséges adatokról a kérés beérkezését követő 30 napon belül tájékoztatást ad a magánszemélynek.

-----STARTING---POINT---VEGE---

A 2. §-hoz

A törvény hatálybalépéséről rendelkezik.