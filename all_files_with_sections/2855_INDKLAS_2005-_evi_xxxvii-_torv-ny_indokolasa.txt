2005. évi XXXVII. törvény indokolása

május 9-e Európa Napjává nyilvánításáról

-----STARTING---POINT---ALTALANOS--- 

Az Európai Unió létrejöttének célja, hagy az európai értékekre alapozva, a béke, a demokrácia, a szabadság és a szolidaritás szellemében egységbe tömörítse a kontinens országait.

Az egység megteremtésének előfeltétele a fasizmus legyőzése volt, az egység kiteljesedésének feltétele pedig az igény, hogy ez a győzelem teljes és végleges legyen. A második világháború lezárása után öt évvel, 1950. május 9-én megszületett az elhatározás, hogy a korábban egymással szemben álló országok között ne csak megbékélés, de együttműködés is legyen - és hogy erre az együttműködésre új Európát építsenek. Erre a napra emlékezve 1985 óta az Európai Unió minden tagállamában a békét, a gazdasági és szociális fejlődés és az európai nemzetek közötti együttműködés sikerét ünneplik.

Magyarország 2004. május elsején abban a reményben csatlakozott az Európai Unióhoz, hogy kiszélesedjen és magasabb szintre jusson ez az együttműködés a közös európai értékeket valló népek között. Hisszük, hogy az Európai Unióhoz csatlakozott országok szabadságát, nemzeti függetlenségét, gazdasági fejlődését és szociális haladását csakis egy öntudatos, tenni kész és tenni képes közösség tudja biztosítani. E közösség szolidaritásának erősítését szolgálja az Európa Nap törvénybe iktatása.

-----STARTING---POINT---RESZLETES---

-----STARTING---POINT---VEGE---