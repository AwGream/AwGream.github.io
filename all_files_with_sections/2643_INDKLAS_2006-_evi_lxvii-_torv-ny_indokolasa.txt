2006. évi LXVII. törvény indokolása

a polgármesteri tisztség ellátásának egyes kérdéseiről és az önkormányzati képviselők tiszteletdíjáról szóló 1994. évi LXIV. törvény módosításáról

-----STARTING---POINT---ALTALANOS--- 

A települési önkormányzati képviselő e tisztségéből eredő feladatait a település érdekében látja el. A tevékenységére vonatkozó fő szabályokat a helyi önkormányzatokról szóló 1990. évi LXV. törvény állapítja meg, amely előírja, hogy köteles részt venni a képviselő testület munkájában. A képviselő-testület jogosult arra, hogy a törvény keretei között megalkotott rendeletében tiszteletdíjat állapítson meg a települési képviselőnek, bizottsági elnöknek, a bizottság tagjának, illetve a tanácsnoknak.

A polgármesteri tisztség ellátásának egyes kérdéseiről és az önkormányzati képviselők tiszteletdíjáról szóló 1994. évi LXIV. törvény a testület által megállapítható tiszteletdíj felső határát határozza meg, annak érdekében, hogy a helyi rendeletalkotás ne alakítson ki jelentős eltéréseket a tiszteletdíjak megállapításakor.

A települési önkormányzatok jelentős része forráshiányos, feladatait központi támogatás elnyerésével képes a megfelelő színvonalon ellátni. A takarékos gazdálkodás szempontjának érvényre juttatása megkívánja, hogy a fenti szabályozó elv fenntartásával a törvény mérsékelje a képviselői tiszteletdíj (alapdíj) maximumát és az annak mértékéhez igazodó, a bizottság elnökének, tagjának, valamint a tanácsnoknak biztosítható magasabb összegű juttatást.

A képviselő-testület rendeletében határozhatja meg azoknak az eseteknek a körét, amelyekben csökkentheti, illetve megvonhatja a települési képviselőnek megállapított tiszteletdíj (alapdíj) mértékét. A törvény az országosan egységes szemlélet kialakítása érdekében állapítja meg a tiszteletdíj csökkentésének leghosszabb időtartamát és legmagasabb mértékét.

-----STARTING---POINT---RESZLETES---

Az 1. §-hoz

A törvény lehetővé teszi, az önkormányzati képviselők tiszteletdíjának (alapdíjának) csökkentését a köztisztviselői illetményalaphoz rendelt szorzószámok megváltoztatásával, ezáltal a testületek működése költségkímélőbbé válik. A törvény értelmében azon képviselők tiszteletdíja legfeljebb 45%-kal növelhető, akik egy vagy több bizottságnak is tagjai. A bizottság nem képviselő tagja az alapdíj legfeljebb 45%-át kaphatja tiszteletdíjként. A bizottság elnöke és a tanácsnok - több tisztség, illetve több bizottsági tagság esetén is - az alapdíj legfeljebb 90%-kal növelt összegű tiszteletdíjban részesülhet.

A 2. §-hoz

A törvény lehetőséget ad a képviselő-testületnek, hogy a kötelezettségeit megszegő képviselő tiszteletdíját az alapdíj legfeljebb 25%-ával, maximum tizenkét havi időtartamra csökkentse, illetve a természetbeni juttatást megvonja. A törvény lehetővé teszi a csökkentés, illetve megvonás ismételt megállapítását, amennyiben a kötelezettségszegés újra megtörténik.

-----STARTING---POINT---VEGE---

A 3. §-hoz

A törvény 2006. október 1-jén, az általános választás napján lép hatályba.