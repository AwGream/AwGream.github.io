1994. évi XXXII. törvény indokolása

a tulajdonviszonyok rendezése érdekében, az állam által az állampolgárok tulajdonában igazságtalanul okozott károk részleges kárpótlásáról szóló 1991. évi XXV. törvény módosításáról

-----STARTING---POINT---ALTALANOS---

Az 1991. évi XXV. törvény végrehajtása során egyes nagyvároskörnyéki településen, üdülőterületen és egyéb „földhiányos” községben feloldhatatlan feszültségek támadtak. A kereslet és kínálat között olyan nagymérvű szakadék keletkezett, hogy nem segít a gondon már az sem, ha az állami tulajdonú tartalékföldeket (az országosan árverésre bocsátott aranykorona érték 20%-ának megfelelő területet) is licitra bocsátják, mert a helyi lakosság akkor se jut az elvesztett földvagyon töredékéhez sem. Az előterjesztett törvényjavaslat szerint az árverésre kijelölt állami tulajdonú termőföldek legfeljebb felét azok között a kárpótlásra jogosultak között kell árverésre bocsátani, akiknek állandó lakóhelye 1991. június 1-e előtt az érintett településen volt, és jelenleg is ott rendelkeznek állanód lakóhellyel, vagy a kárpótlás alapjául szolgáló termőföld tulajdona a település közigazgatási határán belül volt.

A fennmaradó földterületre kitűzött árverésen minden kárpótlásra jogosult részt vehet. A javaslat rendelkezik a szövetkezetek társasági adókedvezményéről abban az esetben ha az utalványt vagy az utalványért kapott kárpótlási jegyet térítés nélkül átadják.

-----STARTING---POINT---RESZLETES---
-----STARTING---POINT---VEGE---