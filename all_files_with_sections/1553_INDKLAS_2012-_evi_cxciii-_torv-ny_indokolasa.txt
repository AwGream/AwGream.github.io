2012. évi CXCIII. törvény indokolása

az Európai Unió és tagállamai, valamint a Moldovai Köztársaság között a közös légtér létrehozásáról szóló megállapodás kihirdetéséről

-----STARTING---POINT---ALTALANOS---

Általános indokolás

A törvény célja az egyrészről az Európai Unió és tagállamai, másrészről a Moldovai Köztársaság között a közös légtér létrehozásáról szóló megállapodás (a továbbiakban: a Megállapodás) Magyarország részéről történő kihirdetése.

A Megállapodás az EU és a Moldova közötti légifuvarozási piac fokozatos megnyitását biztosítja. A Megállapodás aláírásával gyarapodik azon, az Európai Unióval szomszédos országok száma, amelyekkel uniós szintű megállapodásban szabályozzuk légügyi kapcsolatainkat.

A Megállapodás célkitűzései a következők:

- viszonossági alapon fokozatos piacnyitás az útvonalakhoz és a kapacitáshoz való hozzáférés tekintetében;

- a szabályozási együttműködés előmozdítása, valamint a szabályozások és a megközelítések harmonizációja az uniós jogszabályok alapján a légiközlekedés területén;

- a légiszolgáltatások előmozdítása a légifuvarozók közötti verseny alapján, minimális kormányzati beavatkozás és szabályozás mellett;

- megkülönböztetésmentesség és egyenlő feltételek biztosítása a gazdasági szereplők számára.

A Megállapodás rendelkezései az egyes tagállamok által kötött hatályban lévő megállapodások vonatkozó rendelkezéseinek helyébe lépnek. A Megállapodás egyidejűleg valamennyi uniós légifuvarozó számára egyenlő és egységes piacra jutási feltételeket állapít meg, továbbá az Európai Unió és a Moldovai Köztársaság szabályozási együttműködésére vonatkozóan új rendelkezéseket vezet be a légijáratok biztonságos, zavartalan és hatékony üzemeltetése érdekében. A szóban forgó rendelkezéseket uniós szinten kell meghozni, mivel azok számos, kizárólag uniós hatáskörbe tartozó területet érintenek.

A Megállapodás feltétele a moldovai lajstromban jelenleg szereplő, elavult volt szovjet építésű légijárművek fokozatos, rögzített ütemben történő kivonása, ezzel is hozzájárulva a légiközlekedés-biztonság nemzetközi szintjének javításához. A Moldovai Köztársaság vállalja továbbá az európai uniós légügyi szabályozással való hazai szabályozásának harmonizációját, amely hozzájárul a térségben a szabályozás és a jogbiztonság szintjének javításához a repülésbiztonság, a repülésvédelem, a környezetvédelem és a légiforgalom területén.

A Megállapodás vegyes bizottságot hoz létre, amely a Megállapodás végrehajtásáért és hatásainak felügyeletéért felel.

A Megállapodás szövegéhez négy melléklet tartozik: az útvonal-meghatározásról, a forgalmi jogokról és a működési rugalmasságról szóló I. melléklet, a kétoldalú légiközlekedési megállapodásokról szóló II. melléklet, a moldovai fél által harmonizálni szükséges uniós jogszabályok listáját tartalmazó III. melléklet, valamint az egyéb államok jegyzékét tartalmazó IV. melléklet.

Bár jelenleg magyar légitársaság nem üzemeltet légijáratot a Moldovai Köztársaságba, a hatályban lévő, 1995. április 19-én, Budapesten kötött, az 131/1996. (VIII. 28.) Korm. rendelettel kihirdetett kétoldalú légügyi megállapodásunkhoz képest az uniós szintű egyezmény nagyobb szabadságot biztosíthat az esetleges jövőbeni üzemelésre.

Az Európai Bizottság számára készített 2011-es tanácsadói jelentés becslései szerint ez a Megállapodás évente mintegy 17 millió EUR gazdasági hasznot biztosíthat, főként a viteldíjak csökkenésének, a légiforgalom növekedésének és az ehhez kapcsolódó gazdasági tevékenységeknek köszönhetően. A Megállapodás továbbá segítséget nyújt az uniós légifuvarozók számára az üzleti kérdések kezelésében.

-----STARTING---POINT---RESZLETES---

Részletes indokolás

Az 1. §-hoz

Felhatalmazást ad az Európai Unió és tagállamai, valamint a Moldovai Köztársaság között a közös légtér létrehozásáról szóló megállapodás kötelező hatályának elismerésére.

A 2. §-hoz

A Megállapodás kihirdetéséről rendelkezik.

A 3. §-hoz

A Megállapodás és mellékleteinek hiteles magyar nyelvű szövegét tartalmazza.

1. cikkhez: A cikk fogalom-meghatározást tartalmaz.

2. cikkhez: A cikk azokat a jogokat tartalmazza, melyeket a felek biztosítanak a másik fél számára a másik fél légi fuvarozói által végzett nemzetközi légi fuvarozás tekintetében.

3. cikkhez: A cikk a működési engedélyekről rendelkezik.

4. cikkhez: A cikk a szabályozási döntések kölcsönös elismerését tartalmazza a légi alkalmasság, a tulajdonlás és az ellenőrzés tekintetében.

5. cikkhez: A cikk az engedély elutasításával, visszavonásával, felfüggesztésével vagy korlátozásával kapcsolatos rendelkezéseket tartalmaz.

6. cikkhez: A cikk a befektetésekre vonatkozó rendelkezéseket tartalmazza.

7. cikkhez: A cikk a törvények és rendeletek betartására vonatkozó rendelkezéseket tartalmazza.

8. cikkhez: A cikk a versenykörnyezettel kapcsolatban tartalmaz rendelkezéseket.

9. cikkhez: A cikk a kereskedelmi lehetőségeket rendezi.

10. cikkhez: A cikk a vámokkal és adózással kapcsolatos rendelkezéseket tartalmazza.

11. cikkhez: A cikk a repülőterek, valamint a légiközlekedési létesítmények és szolgáltatások igénybevételével kapcsolatos használati díjakra vonatkozó szabályozást tartalmaz.

12. cikkhez: A cikk a díjszabásra vonatkozó rendelkezéseket tartalmazza.

13. cikkhez: A cikk a statisztikákra vonatkozó rendelkezéseket tartalmazza.

14. cikkhez: A cikk a légiközlekedés biztonságával kapcsolatos rendelkezéseket tartalmazza.

15. cikkhez: A cikk a légiközlekedés védelmével kapcsolatos rendelkezéseket tartalmazza.

16. cikkhez: A cikk a légiforgalmi irányítással kapcsolatos rendelkezéseket tartalmazza.

17. cikkhez: A cikk a környezetvédelemmel kapcsolatos rendelkezéseket tartalmazza.

18. cikkhez: A cikk a fogyasztóvédelemmel kapcsolatos rendelkezéseket tartalmazza.

19. cikkhez: A cikk a számítógépes helyfoglalási rendszerekkel kapcsolatos rendelkezéseket tartalmazza.

20. cikkhez: A cikk a szociális szempontokkal kapcsolatos rendelkezéseket tartalmazza.

21. cikkhez: A cikk az értelmezésre és végrehajtásra vonatkozó rendelkezéseket tartalmazza.

22. cikkhez: A cikk vegyes bizottságot állít fel és azzal kapcsolatos rendelkezéseket tartalmaz.

23. cikkhez: A cikk a vitarendezési eljárásra és választottbíráskodásra vonatkozó rendelkezéseket tartalmazza.

24. cikkhez: A cikk a védintézkedésekre vonatkozó rendelkezéseket tartalmazza.

25. cikkhez: A cikk a más megállapodásokkal való kapcsolatot rendezi.

26. cikkhez: A cikk a módosításokra vonatkozó rendelkezéseket tartalmazza.

27. cikkhez: A cikk a megszűnésre vonatkozó rendelkezéseket tartalmazza.

28. cikkhez: A cikk a Megállapodásnak a Nemzetközi Polgári Repülési Szervezetnél és az ENSZ Titkárságánál történő nyilvántartásba vételéről rendelkezik.

29. cikkhez: A cikk a Megállapodás ideiglenes alkalmazására és hatályba lépésére vonatkozó rendelkezéseket tartalmazza.

I. Melléklet: A Melléklet a kölcsönösen elfogadott szolgáltatásokkal és meghatározott útvonalakkal kapcsolatos rendelkezéseket tartalmazza.

II. Melléklet: A Melléklet az átmeneti szabályokat részletezi.

III. Melléklet: A Melléklet a moldovai fél által harmonizálni szükséges uniós jogszabályok listáját tartalmazza.

IV. Melléklet a Megállapodás 3. és 4. cikkében, valamint I. mellékletében említett egyéb államok jegyzékét tartalmazza.

A 4. §-hoz

A hazai eljárási rendnek megfelelően rendelkezni kell a Megállapodás hatálybalépéséig annak ideiglenes alkalmazásáról.

Az 5. §-hoz

A törvény hatálybalépésével összefüggő és a végrehajtásához szükséges rendelkezéseket tartalmazza.