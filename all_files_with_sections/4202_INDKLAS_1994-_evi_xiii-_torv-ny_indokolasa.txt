1994. évi XIII. törvény indokolása

egyes nemzetközi tartozások ellentételeként beérkező szállítások pénzügyi elszámolásáról

-----STARTING---POINT---ALTALANOS--- 

A Magyar Köztársaság 1993. évi költségvetéséről szóló 1992. évi LXXX. törvény 46. § (3) bekezdése rendelkezik arról, hogy a volt Szovjetunió Magyar Köztársasággal szemben fennálló tartozásának részben haditechnikai eszközök szállításával történő csökkentéséből származó, továbbá ugyanezen törvény 3. § (4) bekezdésében foglalt tartozás átvállalásból eredő költségvetési követelés ellenértékeként jelentkező összeget a XXX. Nemzetközi Elszámolások fejezetek bevételeként számolja el, egyidejűleg a IX. Honvédelmi Minisztérium fejezet költségvetési támogatási és kiadási előirányzatát azonos összeggel emelje fel.

Kormányszíntű megállapodásban rögzítésre került, hogy a volt Szovjetunió Magyar Köztársasággal szemben fennálló tartozásának részbeni csökkentése 800 millió USD értékben haditechnikai eszközök szállításával történik.

Az orosz haditechnikai import a volt Szovjetunióval szembeni magyar követelés részbeni kiegyenlítését képezi. A transzferábilis rubel - dollár átszámítási elvet kormányközi megállapodás rögzítette. Ennek megfelelően 1 rubel 0,92 USD-ral egyenlő. A teljes követelésállomány 1,68 milliárd USD, azaz 1,83 mlliárd transzferábilis rubel. 1992. december 31-én - a transzferábilis rubelben több ország viszonylatában fennálló - az 1991. december 31-i állapotnak megfelelő tartozások és követelések nettó követelési többletét a Magyar Nemzeti Banktól a központi költségvetés 48,3 milliárd forint értékű kötvénykibocsátás fedezete mellett egyidejűleg megvásárolta. Ennek az Orosz Köztársaság tartozása is részét képezte. Így a haditechnikai import is elsődlegesen a költségvetés bevételeit és kiadásait érinti.

A Kormány felhatalmazása alapján Honvédelmi Minisztérium az illetékes orosz szervekkel megállapodott repülőgépek és kiegészítő tartozékaik, valamint egyéb hadianyag 1993. és részben 1994. évi szállításáról. A megkötött szállítási szerződésekből 1993. végéig teljesített szállítások ellenértéke 713.029.484 USD.

A szállítások 1993. szeptember 20-ai, a Magyar Külkereskedlemi Bank által jegyzett 97,214 Ft/US dollár eladási árfolyamon számított forintértéke 69.316.448,1 millió forint.

A haditechnikai szállítások forintértékének mértékét a vámigazgatás előírásai szerint kell meghatározni. Az érvényes jogszabályi előírásoknak megfelelően ezt az értéket különböző importterhek (import ÁFA, vám, vámkezelési díj, statisztikai illerték) mintegy 30-35 milliárd forinttal tovább növelik.

-----STARTING---POINT---RESZLETES---

Az 1-2. §-hoz

A haditechnikai import központi költségvetésben történő elszámolását megelőzi a devizában történő rendezés. E rendezés alapján a 800 millió USD-nek megfelelő forintérték a központi költségvetés XXX. fejezetének, a nemzetközi bevételeknek kormányhitelből származó bevételeit (volt transzferábilis rubelben fennálló tartozások törlesztése, bevételi számla) növeli. Ezzel az értékkel azonos összegben meg kell emelni a IX. fejezet Honvédelmi Minisztérium kiadásait, kikötve azt is, hogy ez az összeg a Magyar Honvédséget illeti meg. Az importárut terhelő egyéb fizetési kötelezettségekre (vám, vámkezelési díj, import ÁFA, statisztikai illeték) is fedezetet kell biztosítani. Az ily módon megemelt kiadási előirányzatokból a HM (nevesítetten a Magyar Honvédség) rendezni tudja a központi költségvetés felé fennálló fizetési kötelezettségeit.

-----STARTING---POINT---VEGE---