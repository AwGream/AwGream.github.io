2010. évi CI. törvény indokolása

a magán-nyugdíjpénztári befizetésekhez kapcsolódó törvénymódosításokról

-----STARTING---POINT---ALTALANOS--- 

Az idei évi 3,8%-os hiánycél tartása csak kormányzati intézkedések révén lehetséges. Mivel a Kormány ezt a lakosság életszínvonalának csökkentése nélkül kívánja elérni, olyan megoldásokat kell találni, amelyek mindkét céllal összhangban vannak. A törvény javítja a költségvetés pénzforgalmi és ESA-hiányát, és nem jár az életszínvonal csökkenésével, továbbá nem okoz érdemi adminisztrációs tehernövekedést.

-----STARTING---POINT---RESZLETES---

Az 1-2. §-hoz

A Tbj. vonatkozó kiegészülő rendelkezése megteremti annak alapját, hogy átmenetileg a magánnyugdíjpénztári tagok tagdíjfizetése helyett járulékfizetés valósuljon meg a 2010. év hátralévő részében a Nyugdíjbiztosítási Alap részére.

A 3-4. §-hoz

A magán-nyugdíjpénztári tagdíjbefizetés 14 hónapra felfüggesztésre kerül, és a majdani nyugellátás fedezetére fizetett járulék egésze ez idő alatt a Nyugdíjbiztosítási Alapot illeti meg. Tekintve, hogy az egyszerűsített közteherviselési hozzájárulásból a magánszemélyt terhelő 15% is tartalmaz magánnyugdíjpénztárt megillető hányadot (ha az adózó pénztártag), ezért a szükséges módosításokat az Ekho törvényben is át kell vezetni.

Az 5. §-hoz

Az egyszerűsített foglalkoztatás keretében alkalmazott munkavállaló után fizetett közteher is tartalmaz magánnyugdíjpénztárt megillető hányadot (ha a munkavállaló pénztártag), ezért a szükséges módosításokat az egyszerűsített foglalkoztatásról szóló törvényben is át kell vezetni.

-----STARTING---POINT---VEGE---

A 6. §-hoz

A törvény 2010. november 3-án lépett hatályba.