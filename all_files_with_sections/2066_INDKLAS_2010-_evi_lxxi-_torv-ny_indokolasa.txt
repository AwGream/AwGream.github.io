2010. évi LXXI. törvény indokolása

a közoktatásról szóló 1993. évi LXXIX. törvény

-----STARTING---POINT---ALTALANOS--- 

A most módosított, több évvel ezelőtt bevezetett jogszabályi rendelkezések ellen mind a szakma képviselői, mind a közoktatási intézmények szülői közösségei sokszor felemelték szavukat, kérve az idevonatkozó, korábbi normaszöveg hatályba való visszahelyezését.

-----STARTING---POINT---RESZLETES---

Az 1. §-hoz

A nem szakrendszerű oktatás jelenlegi kereteinek, mint választható lehetőségnek a fenntartását indokolja, hogy számos intézményben e gyakorlat szakmailag kifogástalanul, magas színvonalon megvalósul, más intézményekben kialakítás hasonlóan megbízható színvonalon folyik. A megengedő, a nem szakrendszerű oktatást választhatóvá tevő szabályozást indokolja az is, hogy számos intézmény programjának megvalósításához uniós támogatást vesz igénybe, a kényszerítő változtatás pedig lehetetlenné teszi ezek felhasználását, más esetekben a támogatások visszafizetését tenné szükségessé.

A 2. és 4. §-hoz

Indokolt valamennyi iskolai évfolyam tekintetében meghatározni azt, hogy milyen módon szervezik meg az oktatást, illetve az értékelést és minősítést és célszerű lehetővé tenni, hogy az iskola a pedagógiai programjában meghatározhassa a tanulói értékelés rendjét. Ehhez kapcsolódóan pontosan meg kell határozni a felhasználható időkeretet. A módosítás lehetővé teszi azon iskolák szöveges értékelési gyakorlatának megtartását, amelyek ezen a téren jól bevált és a szülők által is támogatott iskolai gyakorlatokkal rendelkeznek.

Az iskolákban nem kell a nem szakrendszerű oktatásra vonatkozó módosítás miatt átírni a pedagógiai programokat, folytatódhatnak az UMF pályázatok, amelyek nélkül a támogatások egy része elveszne.

A 3. §-hoz

A 71. § (1) bekezdésének korábbi módosítása megszüntette az 1-4. osztályos tanulók értékelésekor az elégtelen minősítést, azaz az évfolyamismétlést. Az intézkedés kétségbe vonja a pedagógus szakmai hitelét, nehezíti az iskolai munkát, a lemaradó tanuló valós integrációját a megfelelő iskolai szintre, továbbá következmények nélkül hagyja a kötelességmulasztást. A vonatkozó rendelkezés általános szakmai ellenkezést váltott ki.

-----STARTING---POINT---VEGE---

Az 5. §-hoz

A törvény 2010. szeptember 1-jén lép hatályba. Azok az oktatási intézmények, amelyek az osztályzattal történő értékelést már a következő tanév második felétől be akarják vezetni, október végéig alakíthatják át a pedagógiai programjukat ennek megfelelően.