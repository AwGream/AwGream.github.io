2016. évi LXXXVIII. törvény indokolása

a szőlőtermesztésről és a borgazdálkodásról szóló 2004. évi XVIII. törvény módosításáról

-----STARTING---POINT---ALTALANOS--- 

A törvény a hazai borszőlő termesztés és borászatitermék-előállítás törvényi keretszabályait meghatározó, a szőlőtermesztésről és a borgazdálkodásról szóló 2004. évi XVIII. törvény (bortörvény) módosítását tartalmazza. A törvény célja a hazai szőlő- és bortermelők versenyképességének növelése, valamint a borászati termékek hazai ellenőrzési hatásosságának és hatékonyságának növelése.

-----STARTING---POINT---RESZLETES---

Az 1. §-hoz

Ez a rendelkezés korábban a Nemzeti Élelmiszerlánc-biztonsági Hivatalról szóló 22/2012. (II. 29.) Korm. rendeletben szerepelt. A Ket. 2016. január 1-jétől hatályos módosítása értelmében az általános hatósági ügyintézési határidőhöz képest hosszabb határidőt csak törvény állapíthat meg, ezért a továbbfeldolgozási vagy kiszerelési céllal Magyarország területére behozott, az Európai Gazdasági Térség valamely szerződő államában közfogyasztásra forgalomba még nem hozott borászati termék vizsgálatához szükséges ügyintézési határidőt törvényben kell szabályozni. Az intézkedés kulcselemét képezi a borimport kezelésének, különösen a nyomon követési kockázatokat felvető tételek szigorított ellenőrzésének.

A 2. §-hoz

Az oltalom alatt álló földrajzi jelzésű borok készítéséhez felhasználható termés maximális hektáronkénti mennyiségét a törvény 120 hl/ha-ról 160 hl/ha-ra emeli, megteremtve annak lehetőségét, hogy versenyképesebben lehessen tájborokat előállítani. A törvény a felhasználható termés maximális hektáronkénti mennyiségének növelésére csak lehetőséget biztosít, gyakorlati alkalmazásához esetén az érintett oltalom alatt álló földrajzi jelzések termékleírásának módosítása szükséges.

-----STARTING---POINT---VEGE---

A 3. §-hoz

Hatályba léptető rendelkezést tartalmaz.