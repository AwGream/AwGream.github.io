1995. évi LXXXIX. törvény indokolása

a volt egyházi ingatlanok tulajdoni helyzetének rendezéséről szóló 1991. évi XXXII. törvény módosításáról

-----STARTING---POINT---ALTALANOS--- 

-----STARTING---POINT---RESZLETES---

A volt egyházi ingatlanok tulajdoni helyzetének rendezéséről szóló 1991. évi XXXII. törvény hatálybalépése óta eltelt időszak alatt bekövetkezett változások miatt néhány törvényhely módosítása szükségessé vált.

A hatályos törvény egyeztető bizottság létrehozását írja elő, amelynek elnöki teendőit a Miniszterelnöki Hivatal illetékes államtitkárára bízta.

A Kormány a Miniszterelnöki Hivatal Egyházügyi Kapcsolatok Titkárságának megszüntetéséről döntött és az 1060/1994. (VII. 21.) Korm. határozatával az egyházügyi feladatokat a művelődési és közoktatási miniszter hatáskörébe utalta.

Tekintettel a hatáskör megváltozására, szükségessé vált a törvény egyeztető bizottságra vonatkozó szabályainak a módosítása.

A javaslat szerint a bizottság elnöke a Kormány által megbízott személy legyen.

Az elnök akadályoztatása esetén kijelölhet olyan személyt, aki őt helyettesíti.

-----STARTING---POINT---VEGE---