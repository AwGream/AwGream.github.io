1993. évi XXIX. törvény indokolása

a Magyar Tanácsköztársaság emlékének törvénybe iktatásáról szóló 1959. évi II. törvény hatályon kívül helyezéséről

-----STARTING---POINT---ALTALANOS---

Az 1959. évi II. törvény a Magyar Tanácsköztársaság emlékének törvénybeiktatásáról deklaratív törvénynek tekintendő.

A hatályon kívül helyezett törvény szorosan kapcsolódott a marxista-leninista történelemszemléletet valló diktatórikus berendezkedésű pártállamhoz. E történelemszemlélet „a magyar nép történelmi múltja kimagasló forradalmi hagyományának” tekintette „az 1919-es Magyar Tanácsköztársaság dicső emlékét”.

A Magyar Köztársaság Alkotmánya 2. § (1) bekezdése értelmében „A Magyar Köztársaság független, demokratikus jogállam”.

A történelmi események alapján a Magyar Tanácsköztársaság nem demokratikus úton létrejött, diktatórikus típusú államalakulat volt. A Magyar Tanácsköztársaság a történetileg kialakult magyar állam- és jogrendszerrel való teljes szakítást jelentette és szembenállt az európai demokratikus államberendezkedési elvekkel.

-----STARTING---POINT---RESZLETES---
-----STARTING---POINT---VEGE---

Mindezek alapján az 1959. évi II. törvényt indokolt hatályon kívül helyezni.