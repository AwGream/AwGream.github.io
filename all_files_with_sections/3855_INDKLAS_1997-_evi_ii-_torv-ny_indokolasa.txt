1997. évi II. törvény indokolása

a Magyar Köztársaság és az Osztrák Köztársaság között a katonai légiközlekedés területén történő együttműködésről szóló, Győrben, 1996. január 26-án aláírt Egyezmény megerősítéséről és kihirdetéséről

-----STARTING---POINT---ALTALANOS---

ÁLTALÁNOS INDOKOLÁS

A Kormány a Magyar Köztársaság külpolitikájával összhangban kiemelkedő fontosságot tulajdonít a szomszéd államokkal meglévő és a jószomszédság alapvető elemét képező katonai kapcsolatok tervszerű továbbfejlesztésének. A Magyar Köztársaság és az Osztrák Köztársaság között a katonai légiközlekedés területén történő együttműködési Egyezmény aláírására kölcsönös igény és lehetőség volt. Az aláírásra 1996. január 26-án, Győrben került sor a két honvédelmi miniszter által.

Mivel az Egyezmény a honvédelmet érinti, megerősítéséről és kihirdetéséről az Alkotmány 40/C. § (2) bekezdése szerint törvényben kell rendelkezni.

-----STARTING---POINT---RESZLETES---

RÉSZLETES INDOKOLÁS

Az 1-2. §-hoz

Az Egyezmény kijelöli a végrehajtásért felelős minisztériumokat, a konkrét gyakorlati tevékenység során együttműködő szerveket és a kooperáció területeit. Rendezi a határmenti sávban történő repülésekkel, a légihelyzet tisztázásával, a veszélyhelyzetben történő és kommunikációs együttműködéssel, szakmai tapasztalatcserékkel és a titokvédelem feltételeivel kapcsolatos legfontosabb kérdéseket.

Az Egyezményben hazánk katonai védelmét érintő problémák nem szerepelnek. Katonai légijárművek harci eszközök és felderítési cél nélküli, kiképzést és szakmai együttműködést szolgáló berepülése kerül esetenként engedélyezésre, illetve - kényszerhelyzet esetén - bejelentésre.

A 3. §-hoz

A törvény 3. §-a az Egyezmény hatálybalépéséhez - 11. Cikke szerint - szükséges, a felek belső joga által előírt feltétel teljesítésére utal. Amennyiben a felek ennek eleget tesznek és erről diplomáciai úton tájékoztatják egymást, akkor az Egyezmény a későbbi értesítés kézhezvétele napján lép hatályba.