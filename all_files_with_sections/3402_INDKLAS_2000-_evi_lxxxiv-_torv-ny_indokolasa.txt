2000. évi LXXXIV. törvény indokolása

a magyar növényvédő mérnöki és növényorvosi kamaráról

-----STARTING---POINT---ALTALANOS--- 

Magyarország Európai Uniós csatlakozása nagy feladatot ró a magyar mezőgazdaságra és ezen belül a növénytermesztésre is. A csatlakozási elvárásoknak csak úgy tudunk maradéktalanul megfelelni, ha a növénytermesztés színvonala megfelel az európai követelményeknek.

Számos tudományos fórum és közlemény rámutatott a növénytermelők azon feladatára, hogy a minőségi növénytermesztés nem nélkülözheti a növények megfelelő védelmét. A növénytermesztésben közreműködő növényvédő mérnökök, növényorvosok számára az ezredforduló legfontosabb kihívása az integrált növényvédelem, amelyben tudásukat kell integrálni a kártevők, a kórokozók és gyomnövények elleni küzdelemben.

Az ezredfordulóra a kémiai növényvédelem szerepe csökken, de meghatározó lesz továbbra is. A növényvédő szerek biztonságos használata elengedhetetlen feltétele annak, hogy egészséges élelmiszer kerüljön a fogyasztókhoz.

Az 1990-ben megindult mezőgazdasági átalakulás kapcsán a növényvédő mérnökök - növényorvosok felismerték a növényvédelem átszervezésének szükségességét. Ezért alulról jövő kezdeményezésként önszerveződés formájában már 16 megyében alakítottak úgynevezett növényvédő-mérnökök kamaráját, mely országos szövetséget is létrehozott. Elmaradt azonban a növényvédő munkát koordináló kamarának törvénnyel való létrehozása.

A növényvédelmi szakigazgatás szakembergárdája a megnövekedett feladatokat a korábbi törvényi szabályozás és feltételrendszer mellett egyedül nem tudja ellátni.

A Növényvédő Mérnökök Országos Szövetségének szomorú tapasztalatai vannak azzal kapcsolatban, hogy egyes gazdálkodók, milyen szakszerűtlenül használják fel a növényvédő szereket, veszélyeztetve ezzel saját, családjuk és a fogyasztók egészségét és érdekeit. Egyre nő azon minták száma, amelyben az adott kultúrában nem engedélyezett növényvédő szer maradékot találtak. A jövőbeni cél, hogy a növényvédő szert csak megfelelő mérnöki végzettséggel rendelkező szakember irányításával lehessen felhasználni. Nem lehet közömbös, hogy a közel 20 millió kilogramm növényvédő szer kinek a kezébe kerül és hogyan kerül felhasználásra.

Az természetes, hogy a humán orvoslásban a beteg részére orvos által kiírt és a gyógyszerész által kiadott Streptomicin injekciót vagy Doxyciklin kapszulát csak orvosi ellenőrzés mellett alkalmazhatja. Ugyanakkor azonban ugyanazt a hatóanyagot több hektáron kétszázszoros dózisban almára, körtére alkalmazzák tűzelhalás ellen, egyes gazdálkodók szemében ez csak permetszert jelent, szükséges tehát kimondani azt, hogy szaktudás nélkül senki ne foglalkozzon növényvédelemmel. Ez indokolta, hogy az Országgyűlés megalkotta és elfogadta a Növényvédő Mérnökök - Növényorvosok Kamaráját, amely az Európai Uniós elvárásoknak megfelelő növénytermesztés intézményes kereteit és a növényvédők érdekeinek képviseletét maradéktalanul el tudja látni.

-----STARTING---POINT---RESZLETES---
-----STARTING---POINT---VEGE---