2015. évi XIV. törvény indokolása

a városliget megújításáról és fejlesztéséről szóló 2013. évi CCXLII. törvény módosításáról

-----STARTING---POINT---ALTALANOS--- 

A Városliget megújításáról és fejlesztéséről szóló 2013. évi CCXLII. törvény (a továbbiakban: Liget tv.) rendelkezik arról, hogy a Budapest 29732/1 helyrajzi számú ingatlan, az ún. városligeti ingatlan a Városliget Zrt. vagyonkezelésébe kerül.

A törvény a Liget Budapest projekt kapcsolódó beruházásainak megvalósítása érdekében bővíti a Városliget Zrt. vagyonkezelésébe kerülő ingatlanok körét, valamint a beruházás keretében újonnan felépülő, az állam 100%-os tulajdonába kerülő épületek, felépítmények tekintetében is a Városliget Zrt.-t jelöli ki vagyonkezelőként.

A törvény rendezi továbbá az állam részére történő átadás eljárását, amely adatszolgáltatással megvalósuló nyilvántartásba vételt jelent a Magyar Nemzeti Vagyonkezelő Zrt.-nél, összhangban az állami vagyonnal való gazdálkodásról szóló 254/2007. (X. 4.) Korm. rendelet rendelkezéseivel.

-----STARTING---POINT---RESZLETES---

Az 1-2. §-hoz

A módosítás rendezi a Liget Budapest projekttel érintett ingatlanok vagyonkezelési kérdéseit.

A 3. §-hoz

Az állam részére történő átadás eljárása tekintetében a törvény megteremti a koherenciát az állami vagyonnal való gazdálkodásról szóló 254/2007. (X. 4.) Korm. rendelettel, továbbá a Városliget Zrt. beruházásában felépülő új épületek tekintetében is vagyonkezelői jogot biztosít a Városliget Zrt. részére.

A 4. §-hoz

A beruházással érintett ingatlanok körének, valamint az állam földhasználati jogához kapcsolódó kötelezettségek pontosítására irányuló szövegcserés módosítások (utóbbi a Polgári Törvénykönyvről szóló 2013. évi V. törvény 5:145. §-ával történő koherencia megteremtését szolgálja).

-----STARTING---POINT---VEGE---

Az 5. §-hoz

A hatályba léptető rendelkezést tartalmazza.