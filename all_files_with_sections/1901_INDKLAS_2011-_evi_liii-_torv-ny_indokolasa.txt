2011. évi LIII. törvény indokolása

a települési önkormányzatok többcélú kistérségi társulásáról szóló 2004. évi CVII. törvény módosításáról

-----STARTING---POINT---ALTALANOS--- 

Az Országgyűlés a települési önkormányzatok többcélú kistérségi társulásainak intézményesítése, a kistérségek összehangolt fejlesztések előmozdítása, az önkormányzatok által végzett közszolgáltatások színvonalának kiegyenlített emelése érdekében alkotta meg a települési önkormányzatok többcélú kistérségi társulásairól szóló 2004. évi CVII. törvényt. A törvény melléklete határozza meg az adott megyén belül egy kistérségbe tartozó településeket.

A kistérségi székhelyek megállapításakor és az azóta eltelt időszakban az érintett települések, település-együttesek együttműködésében jelentkező tapasztalatok indokolják a korábban székhelyként kijelölt települések ilyen meghatározásának módosítását.

-----STARTING---POINT---RESZLETES---

Az 1. §-hoz

Már a törvény megszületésekor is viták voltak arról, hogy a később Ercsi székhellyel létrejött kistérség megfelel-e a törvényalkotó által megkívánt céloknak.

A kistérség települései között már a jogszabályalkotás időszakában meglévő, majd azt követően is fejlődő kapcsolatok azt igazolták, hogy a jelzett kistérség esetében indokolttá vált a kistérség székhely településének megváltoztatása, a kistérség nevének egyidejű módosításával.

A kistérségben lévő települések igényeire tekintettel indokolt székhelyként Martonvásárt meghatározni. Martonvásár városa a kistérség települései által létrehozott többcélú társulásnak megalakulásától fogva székhelye, földrajzi, közlekedési, közszolgáltatási és igazgatási szerep alkalmassá teszi térségi központi feladatok ellátására.

Ezzel lehetősége lesz a környék településeinek, hogy igényüknek megfelelően a jelenlegi kétpólusú térségi szerveződés egy központúvá váljon, egyúttal további lehetőséget teremt a gazdaságilag és társadalmilag is összekapcsolódott települések további közös fejlődésének.

Az új székhely kijelölésével a kistérség hatékonyabban, a települések és az állampolgárok igényeihez jobban igazodva tudja majd feladatait ellátni.

-----STARTING---POINT---VEGE---

A 2. §-hoz

A törvény 2012. január 1-jén lép hatályba.