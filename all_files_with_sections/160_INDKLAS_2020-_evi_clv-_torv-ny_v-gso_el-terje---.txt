2020. évi CLV. törvény végső előterjesztői indokolása

az 1998. évi L. törvénnyel kihirdetett, az Egyesült Nemzetek Szervezete keretében a kábítószerek és pszichotrop anyagok tiltott forgalmazása elleni, 1988. december 20-án, Bécsben kelt Egyezmény módosításának kihirdetéséről

-----STARTING---POINT---ALTALANOS---

Általános indokolás

Az Egyesült Nemzetek Szervezetének (a továbbiakban: ENSZ) Kábítószer Bizottsága (Comission on Narcotic Drugs, a továbbiakban: CND) az ENSZ nemzetközi kábítószer-politika kialakítására szakosodott funkcionális bizottsága. A CND évente ülésezik (továbbá lehetőség van évente egyszer ismételt ülés összehívására) székhelyén, Bécsben. A nemzetközi kábítószer-politika alakításán kívül az ENSZ nemzetközi kábítószer-ellenőrzési egyezményeinek felhatalmazása alapján a CND szabályozó funkcióval is rendelkezik: döntéseivel meghatározhatja, mely anyagok kerüljenek nemzetközi ellenőrzés alá.

Az CND 2000. óta 12 anyagnak az Egyesült Nemzetek Szervezete keretében a kábítószerek és pszichotrop anyagok tiltott forgalmazása elleni Egyezmény I. jegyzékére történő felvételéről hozott döntést, amely döntések elismerése eddig nem történt meg hazánk részéről, ezért szükséges az Egyesült Nemzetek Szervezete keretében a kábítószerek és pszichotrop anyagok tiltott forgalmazása elleni, 1988. december 20-án, Bécsben kelt Egyezmény kihirdetéséről szóló 1998. évi L. törvény módosítása.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Részletes indokolás

Az 1. §-hoz

A nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) 7. §-a alapján szükséges az Országgyűlés felhatalmazása a nemzetközi egyezményt módosító határozatok kötelező hatályának elismeréséhez.

A 2. §-hoz

Az Nsztv. 9. § (1) bekezdése értelmében a módosító határozatokat törvényben kell kihirdetni.

A 3-13. §-hoz

Az ENSZ Kábítószerek Bizottsága (CND)

- a 2000. március 7-ei ülésén 43/1. számú döntésével a norefedrin elnevezésű anyagot, a 2014. március 19-ei ülésén 57/1. számú döntésével az alfa-fenilacetoacetonitril elnevezésű anyagot és optikai izomerjeit, a 2017. március 16-ai ülésén 60/12. számú döntésével a 4-anilin-N-fenetil-piperidin (ANPP) elnevezésű anyagot, a 2017. március 16-ai ülésén 60/13. számú döntésével az N-fenetil-4-piperidon (NPP) elnevezésű anyagot, a 2019. március 19-ei ülésén 62/10-12. számú döntéseivel a 3,4-MDP-2-P-metil-glicidsav (PMK glicidsav) elnevezésű anyagot és sztereoizomerjeit, a 3,4-MDP-2-P-metil-glicidát (PMK glicidát) elnevezésű anyagot és sztereoizomerjeit, valamint az alfa-fenilacetoacetamid (APAA) elnevezésű anyagot és optikai izomerjeit, a 2020. március 2-6. között megtartott 63. ülésszakán 63/1. számú döntésével a metil-alfa- fenil-acetoacetát (MAPA) elnevezésű anyagot és optikai izomerjeit az Egyesült Nemzetek Szervezete keretében a kábítószerek és pszichotrop anyagok tiltott forgalmazása elleni Egyezmény I. jegyzékére felvette;

- 2001. március 20-ai ülésén 44/5-6. számú döntéseivel az ecetsavanhidrid elnevezésű anyagot és a kálium-permanganát elnevezésű anyagot, a 2010. március 8-ai ülésén 53/1. számú döntésével a fenilecetsav elnevezésű anyagot az Egyesült Nemzetek Szervezete keretében a kábítószerek és pszichotrop anyagok tiltott forgalmazása elleni Egyezmény II. Jegyzékéről az I. jegyzékére áthelyezte.

A 14. §-hoz

A törvény hatálybalépéséről rendelkezik.

A 15. §-hoz

Az Egyesült Nemzetek Kábítószer Bizottsága 2000. március 7-én elfogadott 43/1., 2001. március 20-án elfogadott 44/5. és 44/6., 2010. március 8-án elfogadott 53/1., 2014. március 19-én elfogadott 57/1., 2017. március 16-án elfogadott 60-12. és 60/13., 2019. március 19-én elfogadott 62/10., 62/11. és 62/12., valamint 2020. március 4-én elfogadott 63/1. számú határozatainak végrehajtásához szükséges intézkedésekről az egészségügyért felelős miniszter gondoskodik.