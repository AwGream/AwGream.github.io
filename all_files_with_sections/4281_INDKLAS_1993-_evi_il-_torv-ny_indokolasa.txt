1993. évi IL. törvény indokolása

a behozott kőolaj és kőolajtermékek biztonsági készletezéséről

-----STARTING---POINT---ALTALANOS--- 

Az Európai Gazdasági Közösséghez való csatlakozási lehetőségünk egyik alapfeltétele a magyar gazdaság zavartalan működésének biztosítása. Ezen alapfeltétel megvalósítása az energiaellátás területén is szükségessé teszi az igények folyamatos, zavarmentes kieléítését. ennek érdekében a kőolajból és származékaiból olyan mértékű tartalékokat kell képezni és részletezni, amely behozatali válsághelyzetben is lehetővé teszi az ország biztonságos energiaellátást. Ilyen behozatali válsághelyzet több esetben is előállhat: kereskedelmi blokáb, háború vagy jelentős természeti katasztrófa a kőolajat és kőolajterméket exportáló-tranzitáló országokban, nemzetközi szállítóvezetékek súlyos műszaki meghibásodása stb.

E tartalék kizárólag a polgári célú felhasználás ellátás-biztonságát szolgálja. Nem tartalmazza az Alkotmányban rögzített, minősített időszaki (rendkívüli állapot, szükségállapot, veszélyhelyzet) igények kielégítését szolgáló stratégiai tartalékokat. E stratégiai tartalékokat továbbra is az érvényes jogszabályoknak megfelelően kell képezni.

A „kőolaj és kőolajtermék kül- és belkereskedelmi forgalma 1991. január 1-jétől liberalizálásra került.

Tekintettel arra, hogy az ország a folyékony szénhidrogén igényének (amely jelenleg 7,0-705 millió tonna kőolajegyenértéknek felel meg, s ami az ezredfordulóra várhatóan eléri a 10,0-10,5 millió tonnát) közel 80%-át importból kénytelen kielégíteni, a liberalizált kereskedelem mellett megfelelő szintű jogszabály alkalmazásával gondoskodni kell az ellátás biztonságáról.

Ennek érdekében született meg első lépésként az importált kőolaj és üzemanyag biztonsági tartalékáról szóló 110/1990.(XII.22.) Kormányrendelet.

E rendelet azonban csak a biztonsági készletezés ideiglenes szabályozását oldja meg és nem alkalmas arra, hogy egyenlő feltételeket biztosítson valamennyi piaci szereplő részére.

Az importőrök nagy része jelenleg csak egy - a piacon egyelőre még jelentős gazdasági erőfölénnyel rendelkező - nagy társaság tulajdonában lévő tárolókban, bértároltatás formájában tudja a biztonsági készleteket elhelyezni. A saját tulajdonú tárolóval rendelkező társaság önköltséges terhekkel tud eleget tenni eme kötelezettségének. A tárolókapacitással nem rendelkező importőrök külön-külön nem olyan tőkeerősek, hogy egyrészt saját tárolóteret tudjanak kiépíteni, másrészt, amennyiben új tárolókapacitásokat létre is tudnának hozni, az oly mértékben emelné meg készletezési költségeiket, hogy nem lehetnének versenyképesek a több millió köbméter kiépített tárolókapacitással már rndelkező társasággal.

Ezért - hasonlóan a nyugat-európai országokban működő rendszerekhez - hazánkban is célszerű törvényi szinten szabályozni és biztosítani egy olyan versenysemleges készletezési rendszer kialakítását és működtetését, amely azonos feltételeket teremt a piac valamennyi szereplője részére és ezáltal elősegíti a tisztességes piaci verseny kialakulását.

Ezt a célt szolgálja a behozott kőolaj és kőolajtermékek biztonsági készletezéséről szóló törvényjavaslat.

A törvény szellemében illeszkedik az EGK tagállamaiban hatályos azonos szabályozási tárgykörben hozott törvények rendszerébe.

Magyarország is a piacgazdaság megvalósítása felé halad. Reményei vannak arra, hogy az ezredfordulóig teljes jogú tagja legyen az Európai Gazdasági Közösségnek.

szándékunkban álla Nemzetközi Energiaügynökség (IEA) országai közé tartozni. ezirányú törekvéseinket az IEA messzemenően támogatja. A csatlakozási folyamat részeként a nemzetközi szervezet az elmúlt év folyamán (1991-ben) részletes tanulmányt készített a magyar energiapolitikáról, amelyben felhívja a figyelmet a kőolajkészletek 90 napos szintre történő emelésére, mivel ez feltétele Magyarország IEA?hoz való csatlakozásának.

E törvény megalkotása és alkalmazása is hozzájárul az EGK-ba, valamint a Nemzetközi Energiaügynökség tagjai közé való felvételünk feltételeinek kialakításához.

-----STARTING---POINT---RESZLETES---

Az 1-2. §-okhoz

Az ország folyékony szénhidrogén ellátásának folyamatos és zavarmentes biztosítása részben a kőolaj és kőolajtermék biztonsági készletezésével oldható meg. E biztonsági készletezés a törvényjavaslat rendelkezései alapján úgy történik, hogy valamennyi jogi személy, jogi személyiséggel nem rendelkező gazdasági társaság és egyéni vállalkozó, amely belföldi célú feldolgozásra, értékesítésre, felhasználásra kőolaj és energetikai jellegű kőolajterméket hoz be, egyaránt hozzájárul a feladat ellátásához. Ez a versenysemleges rendszer kiépítésének egyik alapvető követelménye. A törvény hatálya egyaránt vonatkozik a Ptk. 685. § c) pontjában említett gazdálkodó szervezetekre és az egyéni vállalkozókra.

A 3-4. §-okhoz

Az Európai Gazdasági Közösséghez történő csatlakozás lehetőségéhez vezető út egyik lépése az, hogy a javaslat a közös piaci országok számára előírt arányok szerint határozza meg a biztonsági tartalék mértékét. A tartalék mértéke az előző naptári évben behozott kőolaj és kőolajtermék mennyiségén alapul úgy, hogy az minden naptári évben emelkedik mindaddig, amíg el nem éri az EGK és a Nemzetközi Energiaügynökség által előírt, illetve javasolt 90 napos mértéket.

Az ország biztonságos energiaellátása érdekében kívánatos lenne minél rövidebb idő alatt létrehozni a 90 napos készletszintet, ennek azonban anyagi és technikai korlátai vannak.

Anyagi korlátot jelent a 90 napos készletszintnek megfelelő, mintegy 2 millió tonna (térfogatban 2,6 millió m3) kőolaj beszerzéséhez és a törvényjavaslat szerinti készletállomány létrehozásához szükséges pénzügyi eszközök (források: hitelfelvétel hozzájárulás) rendelkezésre állása. Technikai korlátot a rendelkezésre álló, hosszú távú lekötésre igénybe vehető tárolókapacítás jelent.

A 2 millió tonna készletszint létrehozása - a törvényjavaslat készítése idején - mintegy 25 Mrd Ft-ba kerül. az országban jelenleg mintegy 4 millió m3 tárolókapacitás áll rendelkezésre. A meglévő tárolóparkok különböző minőségű kőolajok és többszáz féle fajtájú és minőségű kőolajtermék (félkész- és késztermék) gyártásához, keveréséhez és forgalmazásához szükséges üzemviteli és kereskedelmi raktározás céljából létesültek. Ebből következően az új feladatot jelentő biztonsági készletezéshez a meglévő tárolókapacitás csak részben vehető igénybe. Így a 90 napos készletszint tárolásához a meglévők mellett további tárolók létesítésével is számolni kell. Új tárolókapacitás fejlesztés fajlagos költségigénye - jelenlegi árakon számolva - mintegy 6-7 eFt/m3. A fejlesztéshez szükséges források előteremtéséhez (hitelfelvételi lehetőségek, vállalkozási kedv és feltételek stb), valamint megvalósításához is időre van szükség.

A fokozatosságot indokolttá teszi az is, hogy a polgári célokat szolgáló biztonsági készletezés költségeit végső soron valószínűleg a fogyasztónak kell megfizetnie.

E költségeknek az árakban megjelenő terheit nem célszerű egyszerre terhelni a fogyasztóra.

Mindezek mérlegelésén alapul a javaslat szerinti 6 éves felfutási ütem.

A Magyarországnál lényegesen gazdagabb EGK tagországokban a 90 napos készletszintet két ütemben valósították meg. 1972. évtől (az első olajválság idejétől) 1975. év végéig 60 napos készletet hoztak létre. Ezt 1980. év elejére növelték 90 napra, tehát a 90 napos készletszintet ezek az országok gyakorlatilag 7 év alatt érték el. Ebből kiindulva joggal feltételezhető, hogy a teljes jogú EGK tagságunk feltételeként elfogadtatható lesz a javasolt felfutási ütem.

A Javaslat 4. §-a kivételt állapít meg az olyan behozatal vonatkozásában, amely a biztonsági készlet képzésének szempontjából mennyiségénél fogva nem jelentős (évi 500 tonna mennyiségig saját felhasználási és nem továbbértékesítési célra behozott termékek). Az is természetes, hogy a Magyar Honvédség részére behozott kőolajtermékek után nem kell biztonsági készletet képezni, mivel a katonai stratégiai készletezés ettől függetlenül külön jogszabályok alapján történik. Nem kell továbbá készletezni a kimondottan készletezési célra behozott, valamint a vegyipari alapanyagként szolgáló kőolajtermékek után.

Az 5-7. §-okhoz

A készletezés célja az, hogy az ország energiaellátását ne tudják hátrányosan befolyásolni a bármilyen okból bekövetkező, hosszabb ideig tartó behozatali nehézségek. Ilyen esetekben szükséges,hogy a kőolaj és kőolajtermék tartalék gyorsan hozzáférhető legyen. Ezért határozza meg a Javaslat a készleten tartandó kőolaj és kőolajtermék arányait, valamint a megfelelő raktározáshoz szükséges feltételeket.

A tartalékolás alapvető célja a hozzáférhetőség. Ezért a tartalék mennyiségébe nem számítható be a hozzáférhetetlen vagy csak nagy nehézséges árán felhasználható kőolaj és kőolajtermék.

A 8. §-hoz

Az ország zavartalan energiallátásáért felelős ipari és kereskedelmi miniszter engedélyezés formájában redelkezik az e Javaslat alapján létrehozott kőolaj és kőolajtermék biztonsági készlet felhasználásáról. Az engedélyezési eljárásra az Áe. szabályait kell alkalmazni.

A Javaslat elvileg határozza meg azt, hogy milyen helyzetben lehet igénybe venni a biztonsági készleteket. A biztonsági készletek felhasználásának engedélyezésére akkor kerülhet sor, ha olyan behozatali válsághelyzet áll elő, amelynek következtében a készletek felszabadítása nélkül a fogyasztói igények nem elégíthetők ki és ennek következtében az ország jelentős gazdasági károk vagy társadfalmi feszültségek kelertkezhetnek. Ilyen behozatali válsághelyzetet idézhet elő az Általános indokolás első bekezdésében felsorolt esetek bármelyike. A törvényben azonban nem célszerű konkrét megfogalmazásban rögzíteni azt, hogy mikor adhat engedélyt a miniszter a biztonsági készletek használatára, mert bekövetkezhetnek olyan helyzetek is, amelyekkel a törvényalkotás idejében még nem lehet számolni. Ilyen helyzetek bekövetkezte esetén pedig a miniszter csak törvénymódosítással engedélyezhetné a készletek használatát.

A 9. §-hoz

A törvényjavaslat 1-8. §-aiban megfogalmazott célok és feladatok végrehajtási rendszerét a következő alapelvek figyelembevételével kell kialakítani. Liberalizált gazdaságban nem központi, állami feladat a gazdaság működőképességét ugyan erősen befolyásoló, de végső soron a polgári fogyasztói igények zavarmentes kielégítését szolgáló biztonsági készletezési tevékenység folytatása és finanszírozása. Ugyanakkor állami feladat és felelősség annak megszervezése, gazdasági rendszerbe történő beillesztése, a lehető legkisebb költséggel történő működéshez szükséges versenysemleges feltételrendszer kialakítása, a célnak megfelleő tevékenység felügyelete.

Ezen alapelvek figyelembevételével a törvényjavaslat egy olyan országos hatásköorű, tevékenységében állandó, változó tagok működésének versenysemleges rendjét megteremtő és összehangoló szervezet létrehozását javasolja, amely nem törekedne nyereség elérésére, de a szükséges mértékben a törvényjavaslatban meghatározott, valamint az ezzel szervesen összefüggő feladatai ellátása érdekében költségkímélő gazdálkodó tevékenységet folytat, polgári jogi személyként szerződést köt, a nemzetgazdaság érdekeinek megfelelően készletez és az államigazgatási felügyeletet ellátó szerv döntése szerint használja fel a tartalékot.

Polgári Törvénykönyvünk ilyen jogi személyt nem nevesít, azonban nem tiltja új forma létrehozását. Ezért lehetőség van arra, hogy - a nyugat-európai modellekhez hasonlóan - törvényi úton létrejöjjön egy olyan új jogi személyiségű polgári jogi alany, a Kőolaj és Kőolajtermék Készletező Szövetség, amely minden vonatkozásban megfelel a törvényjavaslatban megfogalmazott célok és feladatok végrehajtási rendszere alapelveinek.

- A Szövetség a törvény hatálybalépését követő 60. napon belül a törvény hatályánál fogva jön létre.

- versenysemleges rendszerben látja el a készletezési feladatokat, mivel minden piaci résztvevőre a Szövetség tagjaként azonos jogok és kötelezettségek hárulnak.

- Egy szervezet - a Szövetség - koordinálásában lehet olyan feltételeket biztosítani, amelyek lehetővé teszik a biztonsági készleteknek a törvényjavaslat szerinti beszerzését, tárolását, felhasználását, továbbá a költségkímélő gazdálkodási feltételek megteremtését.

A Kőolaj és Kőolajtermék Készletező Szövetség olyan gazdálkodó szervezet, amely az önkéntesség és a kényszertagság elemeit is tartalmazza.

„Önkéntességen” alapul a tagság annyiban, hogy a potenciális tag önállóan, szabad akaratából dönti el, kíván-e olyan tevékenységet (kőolaj és kőolajtermék belföldi felhasználási célra történő importálása) folytatni, mely bizonyos követelmények kielégítéséhez van kötve. Jelenleg ilyen követelmény a 110/1990. Kormányrendelet betartása, azaz az előírt készletszint tartásának kötelezettsége. Ez a követelmény a törvény hatálybalépésével a kőolaj és kőolajtermék készletező szövetségi kötelező tagság, valamint az azzal járó kötelezettségek betartása lesz.

„Kényszertagságról” van szó amennyiben a tag önkéntes döntésének megvalósítását csak a jogszabályban előírt követelmények betrtásával végezheti.

Ez az „önkéntes-kényszer” szövetség nem illeszthető bele a jelenleg hatályos jogszabályok által meghatározott feltételekkel létrehozható szervezeti forma egyikébe sem.

Állami vállalat nem lehet, mert

-  folyamatos termelő vagy szolgáltató tevékenysége nincs, így csak újabb kötelező adókivetéssel lehetne a készletezési költségek fedezetéhez a forrásokat biztosítani,

-  nyereséget nem képezhet,

-  vagyonát nem az államtól kapja,

-  mindezek mellett nem is lenne értelme újabb állami vállalatot létrehozni, amikor az érvényes jogszabály értelmében 1992. év végéig valamennyi meglévő állami vállalatot társasággá kell átalakítani.

Gazdasági társaság nem lehet, mert

-  nem profitszerzés céljából folytatandó közös gazdálkodás érdekében jön létre,

-  vagyona nem törzstőkével és tőkeemeléssel jön létre,

-  tevékenységében korlátozva van, csakis és kizárólag a készletezéssel összefüggő non-profit tevékenységet folytathat.

Költségvetési szerv nem lehet, mert

-  költségvetési szerv gazdasági tevékenységet nem végez,

-  költségvetésből kellene finanszírozni, aminek forrását külön adókivetéssel lehetne csak biztosítani.

Egyesület nem lehet, mert

-  egyesület elsődlegesen gazdasági vállalkozási tevékenység végzése céljából nem alakítható.

Egyesülés nem lehet, mert

-  az egyesülés elsősorban gazdálkodásuk előmozdítására, gazdasági eredmény (profit) létrehozása céljából jön léztr.

Szövetkezet nem lehet, mert

-  a szövetkezet közös gazdálkodása a tagok által bevitt vagyonnal történik.

A 10-14. §-okhoz

A Szövetség feladata a törvényjavaslat előírásai szerinti biztonsági tartalék beszerzéséről és készleten tartásáról való gondoskodás. E mellett azonban ezzel összefüggő tevékenységet (pl. tárolókapacitás építését) végezheti az alapszabályban meghatározott körben.

A biztonsági készletezési feladatot a Szövetség saját beszerzéssel és tárolással teljesíti vagy e kötelezettségét - esetleg annak egy részét - visszterhes megbízási szerződéssel a Szövetség tagjára vagy egyéb harmadik személyre ruházhatja át.

Választásra azért ad lehetőséget a Javaslat, hog a Szövetség a lehető legkisebb költséggel tehessen eleget feladatainak. Azt a módot köteles választani, amelynek alacsonyabb a költsége.

A Szövetség a biztonsági készletből az ipari és kereskedelmi miniszter által felhasználásra engedélyezett mennyiséget tagjai részére megvételre ajánlja fel piaci áron.

Ez alól kivételt képeznek a törvényjavaslat 45. § (3) bekezdése szerint tárolt készletek. Ezek a készletek a tag tulajdonában vannak, így a szövetség azt nem értékesítheti, hanem a tag az engedély birtokában saját maga használhatja fel.

A javaslat tartalmazza a biztonsági készletek piaci árának elvi meghatározását.

A 15-21. §-okhoz

A törvényjavaslat a Szövetség - az ipari és kereskedelmi miniszter által jóváhagyott - alapszabályzat szerinti működését írja elő. Felsorolja azokat a törvényben meg nem határozott, de szükségképpen szabályozandó kérdéseket, melyeket a Szövetség alapszabályának tartalmaznia kell és meghatározza a Szövetség székhelyét.

A Szövetség legfőbb szerve a közgyűlés, amelyet a tagok összessége alkot állandó, évről évre változó összetétellel annak megfelelően, hogy mely szervezet vagy egyéni vállalkozó importál kőolajat vagy kőolajterméket belföldi felhasználás, értékesítés vagy feldolgozás céljára.

A közgyűlés működésének alapvető normáit a Javaslat tartalmazza, míg részletes szabályainak meghatározását magára a közgyűlésre bízza az alapszabály keretében.

A közgyűlés feladata a Szövetség működésének szempontjából legfontosabb kérdésekben való döntés, így a Szövetség alapszabályának elfogadása és módosítása, valamint a Szövetség főbb szerveinek: az igazgató tanácsnak és az igazgatóságnak megválasztása és visszahívása, mely kérdésben a jelenlévő tagok minősített többséggel dönthetnek el.

A közgyűlés határozatképességéhez az összes szavazati joggal rendelkező tagok többségének jelenléte szükséges. Amennyiben a közgyűlés nem határozatképes, működőképességének biztosítása érdekében a 8 napon belüli időpontra összehívott második közgyűlést - az eredeti napirenden szereplő ügyekben - a megjelentek számától függetlenül határozatképesnek kell tekinteni.

A közgyűlés döntéseinek meghozatala során a tagok egy-egy alapszavazattal rendelkeznek.

Annak érdekében, hogy a szavazati jog tükrözze a tag piaci súlyát (és közvetve a Szövetség költségvetéséhez való hozzájárulásának mértékét), az alapszavazaton túl a tag további szavazattal is rendelkezhet. A további szavazatok megszerzésének feltételeit a javaslat úgy határozza meg, hogy egyben a kisebbségi jogok is védelemben részesüljenek és a piacon jelentős erőfölénnyel rendelkező tag se szerezhessen kizárólagos befolyást a közgyűlés döntéseinek meghozatala során.

A javaslat olyan feltételeket tartalmaz, amely mellett a kisebbség védelme és a piaci részesedés azonos súllyal szerepel. Ez kizárja a közgyűlés döntéseinek meghozatalában a monopolhelyzet kialakulását, ugyanakkor a tag piaci részesedése is megfelelő mértékben érvényesül.

A 22-26. §-okhoz

Az igazgató tanács a közgyűlés és az operatív irányítást végző igazgatóság közötti olyan elvi irányító és döntéselőkészítő szerv, amely egyrészt az igazgatóság által elkészített költségvetési terv vagy egyéb pénzügyi gazdasági döntések előkészítését végzi és a közgyűlés elé terjeszti, másrészt az igazgatóság működését ellenőrzi vagy harmadik személyt ellenőrzéssel megbíz, az igazgatóságnak utasításokat ad.

A Javaslat olyan testület létrehozásáról intézkedik, amely mind létszámában, mind összetételében alkalmas a feladatok ellátására: képviseltetik magukat az igazgató tanácsban a tagok tevékenységi körüknek megfelelően, valamint a kőolaj és a kőolajtermék készletezésében érdekelt, illetve a készletezési tevékenységgel kapcsolatos működési és gazdálkodási feltételek megteremtéséért, fenntartásáért, valamint az energiaellátásért, a Szövetség felügyeletének ellátásáért és ellenőrzéséért felelős minisztériumok.

Ennek megfelelően az igazgató tanács összetételében azonos arányban (egyharmad-egyharmad) vesznek részt a kőolaj feldolgozásával, feldolgoztatásával és a kőolaj és kőolajtermék forgalmazásával (importálásával) foglalkozó tagok képviselői, valamint a kormány képviselői, akik az előbbiek alapján az ipari és kereskedelmi miniszter, a pénzügyminiszter és a nemzetközi gazdasági kapcsolatok minisztere megbízottja (IKM - energiaellátásért, PM - gazdálkodási, pénzügyi és számviteli kérdésekért, NGKM - külkereskedelem, import kérdésekért felelős).

Az igazgató tanács működésének részletes szabályairól azalapszabályban kell rendelkezni.

A 27-28. §-okhoz

Az igazgatóság a Szövetség operatív irányítását ellátó szerve, amely a közgyűlés által 5 évre megválasztott két személyből áll (igazgatü és helyettese). Feladata emellett a Szövetség működéséhez szükséges feltételek biztosítása: az éves költségvetési terv és annak végrehajtásáról szóló beszámoló elkészítése, a Javaslatban meghatározott ellenőrzési tevékenység és a Szövetség általános képviseletének ellátása.

Az igazgatóság tagjait a közgyűlés a tagság köréből választja meg és az alapszabályban meghatározott okból a hivatali idejük lejárta előtt visszahívhatja.

A 29-36. §-okhoz

A Szövetség éves költségvetés alapján gazdálkodik, kettős könyvvitelt vezet, rá a számviteli törvény szabályai az e törvényben foglalt kivételekkel érvényesek. Az éves költségvetését az igazgatóság október 31-ig készíti el és a közgyűlés hagyja jóvá. Ebben szerepel a tagi hozzájárulások mértéke, amit a tárcaközlönyben nyilvánosságra kell hozni. A gazdasági évről készített mérleget és eredménykimutatást a tárgyévet követő március 31-ig a törvényben korrigált szabályok szerint kell elkészíteni. A közgyűlés dönthet hitelfelvételről is.

A 37-40. §-okhoz

A Szövetséget alkotó tagok a Javaslatban meghatározott jogokkal és kötelezettségekkel bírnak. A jogok közül legfontosabb a közgyűlés döntéshozatalában való részvétel, valamint a tagot megillető, az ipari és kereskedelmi miniszter engedélye alapján felszabadított készletek megvásárlásának elsőbbsége.

Kötelezettségeik közül legfontosabb a Szövetség feladatainak elllátásához szükséges pénzügyi alap létrehozását célzó hozzájárulás fizetési kötelezettség.

A Szövetség költségvetésében meghatározott éves hozzájárulási összeg a tagokat a nettó behozataluk arányában terheli. A hozzájárulás mértéke termékcsoportonként (kőolaj, benzin, gázolaj, fűtőolaj) egységre vetítetten (Ft/t) kerül megállapításra, amely a tagra nézve egyforma kötelezettséget jelent. Ez azt jelenti, hogy a tag minden egységnyi általa behozott kőolaj vagy kőolajtermék mennyiség után azonos mennyiségű hozzájárulást köteles fizetni. A tag havonta fizeti hozzájárulsát úgy, hogy a megelőző hónapban behozott és kivitt kőolaj vagy kőolajtermék mennyiségéről minden hónap 15-ig nyilatkozik a Szövetségnek, és az annak megfelelő nettó behozatal után kiszámított hozzájárulási összeget a Szövetség bankszámlájára utalja.

A törvényjavaslat a hozzájárulást nem adóként kezeli, hanem a tagsággal járó, a jogszabályban és a Szövetség saját szervezeti és működési alapszabályzatában előírt természetes kötelezettségként. A hozzájárulás befizetés tagok részéről történő elmulasztása vagy nem az előírt szabályok szerinti teljesítése veszélyeztetheti a Szövetség működőképességét, végsősoron a kitűzött cél érdekében folyó tevékenység végzését. A törvényjavaslat ezen esetekre az adózásról szóló törvény rendelkezéseit kívánja alkalmazni.

A Javaslat a tag kötelezettségeinek elmulasztása esetére további szankciót határoz meg azzal az előírással, hogy a vámhatóság a behozott áru vámkezelését csak akkor végezheti el, ha a tag igazolja, hogy a Szövetség tagja és a hozzájárulás fizetési kötelezettségének eleget tett. Erről az 55. § rendelkezik.

A 41-43. §-hoz

A Szövetség felügyeletét az ipari és kereskedelmi miniszter látja el. E jogkörében jóváhagyja a Szövetség alapszabályát, és megsemmisíti a Szövetség és szervei által hozott jogsértő határozatokat. Felügyeleti jogkörében a Szövetséget közvetlen irányítása alá vonhatja, amely utasítási jogot jelent, illetve kezdeményezheti az Országgyűlés előtt a Szövetség megszüntetését. Ahhoz, hogy a döntéseket a miniszter meghozhassa, szükséges, hogy megfelelően tájékozódhasson a Szövetség működéséről. Ezért iratbetekintési és tájékoztatási joggal rendelkezik.

A tagsággal járó kötelezettségek teljesítésének ellenőrzésére a Szövetség ellenőröket bíz meg, amelyek ellenőrzik a tagok által közölt adatok valódiságát.

Az ellenőrök munkájának ellátásához szükséges azoknak bizonyos jogosítványok biztosítása: ingatlanba való belépés, felvilágosítás kérés joga.

Harmadik személy ellenőrzésére - ha alapos a gyanu arra nézve, hogy a Szövetségben való tagság a Javaslat 2. §-ában megfogalmazott tevékenység folytatása alapján indokolt lenne - az ipari és kereskedelmi miniszter jogosult.

Az 44. §-hoz

A Szövetség működésének szükségtelenné válása esetén az ipari és kereskedelmi miniszter az Országgyűlésnek javaslatot tesz a Szövetség megszüntetésére. A megszünés során azonban rendelkezni kell a felhalmazódott vagyon és egyéb pénzeszközök további sorsáról. Mindezeket külön törvénybe kell foglalni.

-----STARTING---POINT---VEGE---

Az 45-47. §-okhoz

A 110/1990.(XII.22.) sz. Kormányrendeletet e törvény hatálybalépésétől számított fél év múlva lehet csak hatálytalanítani, mivel a biztonsági készletezés új rendszerének megszervezéséhez, az első évben előírt 20 napos készletszint létrehozásához legalább ennyi időre van szükség. A 110/1990.(XII.22.) sz. Kormányrendelet alapján képzett biztonsági készlet a Rendelet hatályon kívül helyezésével egyidejűleg felszabadul, azzal a tulajdonos rendelkezik.