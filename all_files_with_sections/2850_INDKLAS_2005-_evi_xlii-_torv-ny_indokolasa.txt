2005. évi XLII. törvény indokolása

az állam tulajdonában lévő vállalkozói vagyon értékesítéséről szóló 1995. évi XXXIX. törvény módosításáról

-----STARTING---POINT---ALTALANOS--- 

-----STARTING---POINT---RESZLETES---

A módosítás az állam tulajdonában lévő vállalkozói vagyon értékesítéséről szóló 1995. évi XXXIX. törvényben kívánja rögzíteni, hogy a Magyar Posta Rt., a Magyar Villamosművek Rt, a Paksi Atomerőmű Rt, az Országos Villamostávvezeték Rt., a MAVIR Magyar Villamosenergia-ipari Rendszerirányító Rt. és a Tokaj Kereskedőház Rt. tartósan állami tulajdonban tartandó vállalkozói vagyon.

Figyelembe veszi, hogy a Magyar Posta Rt. kivételével, a fent felsorolt társaságokban jelenleg meglévő 1% alatti, elsősorban önkormányzati tulajdon államosítása nem jogalkotói szándék.

Fenntartja azt a jelenlegi helyzetet, hogy az állam a tulajdonosi jogait a Paksi atomerőmű Rt. esetében, a Magyar Villamosművek Rt-n keresztül gyakorolja, továbbá létrehozza azt a helyzetet, hogy tulajdonosi joggyakorlás az Országos Villamostávvezeték Rt., a MAVIR Magyar Villamosenergia-ipari Rendszerirányító Rt. esetében is hasonló módon valósuljon meg. Ezzel egyidejűleg a törvény 99%-os mértékben rögzíti az MVM Rt. tulajdonosi részesedését az előzőekben részletezett társaságokban.

Az állami szavazatelsőbbségi részvény (aranyrészvény) fenntartását rögzíti - a gazdasági és közlekedési miniszter joggyakorlása mellett - a Paksi Atomerőmű Rt. és az Országos Villamostávvezeték Rt. esetében. További állami szavazatelsőbbségi részvény (aranyrészvény) létrehozását írja elő a MAVIR Magyar Villamosenergia-ipari Rendszerirányító Rt. esetében.

A MOL Magyar Olaj- és Gázipari Rt. esetében a tartós állami részesedés legalacsonyabb mértékeként rögzíti az 1 db szavazatelsőbbséget biztosító részvényt (aranyrészvényt).

A Regionális Fejlesztési Holding Rt. esetében a tulajdonosi joggyakorlást visszaállítja a 2002. július előtti állapotra.

-----STARTING---POINT---VEGE---