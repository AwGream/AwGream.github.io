2009. évi LXXI. törvény indokolása

a felsőoktatásról szóló 2005. évi CXXXIX. törvény módosításáról

-----STARTING---POINT---ALTALANOS--- 

A magyar felsőoktatás minőségének javítása, és sokszínűsége kiemelt oktatáspolitikai célkitűzés. A Magyar Köztársaság aktívan támogatja a külföldi és nemzetközi felsőoktatási intézményeknek a Magyar Köztársaság területén történő minél nagyobb számban történő működését és ezt - a minőség garanciát biztosítva - elősegíti magyarországi megtelepedésüket.

A fenti célkitűzések elérése érdekében a felsőoktatásról szóló 2005. évi CXXXIX. törvény - a továbbiakban: az Ftv. - módosításáról szóló 2008. évi XCVII. törvény 20. §-a megteremtette a nemzetközi jellegű felsőoktatási intézmény elkülönült intézménytípusát. Az Ftv. Hivatkozott rendelkezésének alkalmazásához szükséges a nemzetközi jellegű felsőoktatási intézmény alapítására, működésére, elismerésére, képzésére, meglévő felsőoktatási intézmény esetén az átalakulási folyamat általános szabályaira vonatkozó külön szabályok megalkotása.

-----STARTING---POINT---RESZLETES---

A 1-2. §-hoz

A módosítás az államilag támogatott hallgatói létszám felsőoktatási intézmények közötti elosztásának pályázati szabályait, szempontjait pontosítja a második felsőfokú végzettségi szinthez vezető mesterképzésre tekintettel.

E pályázati eljárás a nemzetközi jellegű felsőoktatási intézmények vonatkozásában, az intézmények által indítható nemzetközi kapcsolódású (EGT, OECD) mesterképzések összefüggésében is kiemelt jelentőséggel bír, e körben különösen a tervezett képzések várható piaci fogadtatására, a hallgatók elhelyezkedési lehetőségére vonatkozó szempont érdemel figyelmet.

Az Ftv. érintett rendelkezéseinek pontosítása, a miniszter pályázati döntésére vonatkozó szempontok, elvek törvényi rögzítése egyidejűleg az Alkotmány 70/F. és 70/G. §-ában rögzített alapjogok megfelelő érvényesülését szolgálja.

A 3-5. §-hoz

Az Ftv. 138/A. § egyértelmű feltételekhez köti a „nemzetközi jellegű felsőoktatási intézmény” titulus elnyerését.

Az Ftv. 136/B. § azokat a peremfeltételeket rögzíti, amelyek mentén az általános képzési feltételektől az intézmény eltérhet.

Az Ftv. 136/C. § a feltételeket nem teljesítő intézményekkel kapcsolatos eljárást szabályozza.

A 6. §-hoz

Szükséges az Ftv. 151. §-a (4) bekezdésének értelemszerű módosítása.

A 7. §-hoz

A számvitelről szóló 2000. évi C. törvény 11. §-a (2) bekezdésének a nemzetközi jellegű felsőoktatási intézménnyel való kiegészítése szükséges annak érdekében, hogy a felsőoktatási intézmény - nemzetközi jellegéből adódóan - az üzleti éve tekintetében is megőrizhesse a nemzeti joga által előírt üzleti évet. Ezen speciális rendelkezés alkalmazása esetén a nemzetközi jellegű felsőoktatási intézmények mentesülhetnek az üzleti évük kötelező magyar jogszabályok által előírt módon történő átalakítása alól, amelynek révén súlyos adminisztratív terhektől mentesülnek.

-----STARTING---POINT---VEGE---

A 8. §-hoz

A hatályba léptető rendelkezések körében a törvény úgy rendelkezik, hogy a kihirdetését követő 15. napon lép hatályba. Ezen időtartam elegendő a hatóságok, valamint az érintett intézmények részére, mivel a törvény nem ró rájuk új feladatokat, amelyek ellátására hosszabb felkészülési időre lenne szükség.

A 9. §-hoz

A rendelkezés alapján a már működő intézmények az e törvény szerinti átminősítésüket 2009. szeptember 1-jétől kezdeményezhetik.