2004. évi LXXVII. törvény indokolása

a tankönyvpiac rendjéről szóló 2001. évi XXXVII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

A tankönyvpiac rendjéről szóló 2001. évi XXXVII. törvény, valamint a közoktatásról szóló 1993. évi LXXIX. törvény módosításáról szóló 2004. évi XVII. törvény 4. §-a módosította a tankönyvpiac rendjéről szóló 2001. évi XXXVII. törvény (a továbbiakban: Tprt.) 8. § (4) bekezdését, ezzel megváltoztatta az iskolai tankönyvrendelésnek az ingyenes tankönyvellátásra vonatkozó rendelkezéseit.

A korábbi szabályozás a)-c) pontig sorolta fel a normatív kedvezményekre jogosultakat:

„(4) Az iskolai tankönyvrendelésnek biztosítania kell, hogy - az iskolától történő kölcsönzés, a napköziben, tanulószobában elhelyezett tankönyvek igénybevétele, illetőleg a tankönyvek megvásárlásához nyújtott támogatás útján - a nappali rendszerű iskolai oktatásban részt vevő

a) tartósan beteg vagy fogyatékos,

b) három vagy többgyermekes családban élő, továbbá egyedül álló szülő által nevelt,

c) rendszeres gyermekvédelmi támogatásban részesülő tanulók részére a tankönyvek ingyenesen

álljanak rendelkezésre (normatív kedvezmények).”

Az új szabályozás a jogosultakat a)-f) pontig sorolja fel:

„(4) Az iskolai tankönyvrendelésnek biztosítania kell, hogy - az iskolától történő tartós tankönyv és más tankönyv kölcsönzésével, a napköziben, tanulószobában elhelyezett tankönyvek igénybevétele, illetőleg a tankönyvek megvásárlásához nyújtott támogatás útján - a nappali rendszerű iskolai oktatásban részt vevő minden olyan tanuló részére, aki

a) tartósan beteg

b) sajátos nevelési igényű,

c) három- vagy többgyermekes családban él,

d) egyedülálló szülő által nevelt,

e) nagykorú és sajátjogán családi pótlékra jogosult,

f) rendszeres gyermekvédelmi támogatásban részesül, a tankönyvek ingyenesen álljanak rendelkezésre (normatív kedvezmények). A normatív kedvezményeken túl az iskola további kedvezményeket állapíthat meg. A további kedvezmények nyújtásánál előnyben kell részesíteni azt, aki igazolja, hogy családjában az egy főre jutó jövedelem összege nem haladja meg a kötelező legkisebb munkabér (minimálbér) másfélszeresét.”

Azonban a Tprt. 32. § (9) bekezdése - amely a kedvezmények hatályba léptetését tartalmazza - nem változott.

„(9) A 8. § (4) bekezdésében szabályozott normatív kedvezmények bevezetése fokozatosan történik, a következők szerint:

a) az a)-b) pont hatálya alá tartozók teljes körére a 2003/2004 . tanévtől kezdődően,

b) a c) pont hatálya alá tartozóknál

ba) az első-negyedik évfolyamra járó tanulók esetében a 2003/2004. tanévtől kezdődően,

bb) az ötödik-nyolcadik évfolyamra járó tanulók esetében a 2004/2005. tanévtől kezdődően,

bc) a kilencedik-tizenharmadik és a szakképzési évfolyamokra járó tanulók esetében a 2005/2006. tanévtől kezdődően.”

Mindez azt eredményezné, hogy

- a 8. § (4) bekezdés d) pontjában felsoroltaknak, azaz az egyedülálló szülő által nevelt diákoknak - szabályozás hiányában - nem jár kötelezően az ingyenes tankönyv;

- a 8. § (4) bekezdés f) pontjában felsoroltaknak, azaz a rendszeres gyermekvédelmi támogatásban részesülők számára - szabályozás hiányában - nem jár kötelezően az ingyenes tankönyv;

- a 8. § (4) bekezdés c) pontjában felsoroltak, azaz a három vagy többgyermekes családban élő diákok közül azok, akik középiskolába járnak - a 32. § (9) bekezdés bc) pontja miatt - nem kapják meg kötelezően az ingyenes tankönyvet.

Többtízezer diák eshet el az ingyenes tankönyvektől. Ezért e törvény a Tprt. 32. § (9) bekezdését módosítja, amelynek elfogadása megteremti a jogalapot arra, hogy az önkormányzatok az ingyenes tankönyvet biztosíthassák a diákok számára.

-----STARTING---POINT---VEGE---