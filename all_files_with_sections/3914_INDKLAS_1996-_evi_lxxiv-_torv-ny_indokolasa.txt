1996. évi LXXIV. törvény indokolása

a Magyar Köztársaság minisztériumainak felsorolásáról szóló 1990. évi XXX. törvény módosításáról

-----STARTING---POINT---ALTALANOS--- 

A turizmus, a magyar gazdaság egyik húzóága. Fejlesztése nemzetgazdasági érdekből továbbra is szükséges. Ebben nem nélkülözhető a jelentős állami szerepvállalás, különösen a turizmussal kapcsolatos gazdasági tevékenységek (pl. utazásszervezés, idegenvezetés, vendéglátó és szállodaipar) gyakorlása jogi feltételrendszerének kialakításában és infrastruktúrájának megteremtésében. Az idegenforgalommal kapcsolatos kormányzati feladatokat a Kormány az ipari és kereskedelmi miniszter útján látja el, általa határozza meg a turisztikai fejlesztések prioritásait, a szakképzési és a szakképesítési követelményeket stb. Az idegenforgalom irányításában és fejlesztésében játszott meghatározó szerepére tekintettel indokolt, hogy ez a feladat- és hatáskör az Ipari és Kereskedelmi Minisztérium elnevezésében is tükröződjön. Erre figyelemmel szükségessé vált a Magyar Köztársaság minisztériumainak felsorolásáról szóló 1990. évi XXX. törvény módosítása. E törvény szerint a tárca elnevezése Ipari, Kereskedelmi és Idegenforgalmi Minisztérium-ra változott. Ez a módosítás kifejezésre juttatja, hogy a törvényhozás a jövőben is nagy jelentőséget tulajdonít a turizmus gazdaságban betöltött szerepének.

A Kormány átalakítása következtében a privatizációval kapcsolatos feladatok ellátási rendje megváltozik, a privatizációért felelős tárca nélküli miniszter feladatait a Kormány által kijelölt miniszter veszi át.

Az állam tulajdonában lévő vállalkozói vagyon értékesítéséről szóló 1995. évi XXXIX. évi törvény, valamint az egyes sportcélú ingatlanok tulajdoni helyzetének rendezéséről szóló 1996. évi LXV. törvény egyes feladatokat és hatásköröket nevesítetten a privatizációért felelős tárca nélküli miniszterre telepít. A kormányzati munkamegosztás rugalmasabb alakítása érdekében célszerűbb az a megoldás, ha a törvény a privatizációért felelős kormánytag kijelölésére a Kormányt hatalmazza fel.

-----STARTING---POINT---RESZLETES---

-----STARTING---POINT---VEGE---