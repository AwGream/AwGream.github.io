2010. évi XII. törvény indokolása

az egyes pénzügyi tárgyú törvényeknek az új Polgári Törvénykönyvvel összefüggő módosításáról

-----STARTING---POINT---ALTALANOS--- 

A Polgári Törvénykönyvről szóló 2009. évi CXX. törvény (a továbbiakban: új Polgári Törvénykönyv) hatálybalépéséről és végrehajtásáról szóló törvény előkészítéséről, valamint a további jogalkotási feladatokról szóló 1131/2009. (VIII. 3.) Korm. határozat meghatározta az egyes minisztereknek az új Polgári Törvénykönyvről szóló új törvényre vonatkozó törvényjavaslat elfogadásához kapcsolódó jogalkotási, illetve előkészítő feladatait. Ennek értelmében a szükségessé vált a pénzügyi intézményrendszert szabályozó törvények és mindazon rendelkezések áttekintése, amelyek kötelmi jellegű, szerződéses szabályokat érintenek.

-----STARTING---POINT---RESZLETES---

Az 1-6. §-hoz

Az új Polgári Törvénykönyv elfogadása a hitelintézeti törvényben is szükségessé tette a fogalmak átvezetését.

A 7-18. §-hoz

A törvény egyrészről jogtechnikai jellegű módosításokat tartalmaz, mivel az új Polgári Törvénykönyv elfogadása miatt szükségessé vált a tőkepiaci törvényben található bizonyos fogalmak módosítása. A garanciaalap fogalma esetében tekintettel arra, hogy a garanciaalap funkciója alapján definiálható, és nem szükségszerű meghatározó eleme az, hogy ki kezeli, az alanyi kör meghatározása a fogalomból elhagyható.

A törvény a Polgári Törvénykönyvről szóló 1959. évi IV. törvényre vonatkozó merev (konkrét paragrafusra történő) hivatkozások, jogintézményre történő hivatkozássá változtatását tartalmazza.

A 19-39. §-hoz

A törvény jogtechnikai jellegű módosításokat tartalmaz, mivel az új Polgári Törvénykönyv elfogadása miatt szükségessé vált a biztosítókról és a biztosítási tevékenységről szóló törvényben található bizonyos fogalmak (vállalkozás, bankgarancia) módosítása

A 40-41. §-hoz

A törvény jogtechnikai jellegű módosításokat tartalmaz, mivel az új Polgári Törvénykönyv elfogadása miatt szükségessé vált a befektetési szolgáltatókról szóló törvényben található bizonyos fogalmak (óvadék - rendhagyó zálogjog) módosítása. Emellett tartalmazza a Polgári Törvénykönyvről szóló 1959. évi IV. törvényre vonatkozó merev (konkrét paragrafusra történő) hivatkozások, jogintézményre történő hivatkozássá változtatását.

A 42-45. §-hoz

A törvény jogtechnikai jellegű módosításokat tartalmaz, mivel az új Polgári Törvénykönyv elfogadása miatt szükségessé vált a viszontbiztosítókról szóló törvényben található bizonyos fogalmak (vállalkozás) módosítása.

A 46-49. §-hoz

A törvény jogtechnikai jellegű módosításokat tartalmaz, mivel az új Polgári Törvénykönyv elfogadása miatt szükségessé vált a kötelező gépjármű-felelősségbiztosításról szóló törvényben található bizonyos fogalmak módosítása.

Az 50. §-hoz

Annak érdekében, hogy a zálogjogi szabályok értelmezhetővé és alkalmazhatóvá váljanak a fizetési számlára is, egy utalás elhelyezése vált szükségessé a pénzforgalmi szolgáltatás nyújtásáról szóló törvény Polgári Törvénykönyvben foglalt bankszámla-követeléseire.

-----STARTING---POINT---VEGE---

Az 51-52. §-hoz

Hatályba léptető és átmeneti rendelkezések.

Tekintettel arra, hogy az Alkotmánybíróság 127/2009. (XII. 17.) AB határozata 2009. szeptember 1-jétől visszamenőleges hatállyal megsemmisítette a családi pótlék összevont adóalapba történő beszámításának kötelezettségét, így az erre vonatkozóan az adózás rendjéről szóló törvényben előírt adatszolgáltatási kötelezettség előírása is feleslegessé vált.

A módosítás a jogrendszeri koherencia érdekében egyértelműen meghatározza az egyszerűsített vállalkozói adóról szóló 2002. évi XLIII. törvény (a továbbiakban: Eva tv.) 9. § (2) bekezdésének normaszövegét.

A módosítás a bankkártyás fizetésre vonatkozó szabályok vonatkozásában a nemzetközi jogi kötelezettségekkel való koherencia megteremtése érdekében a magyar joghatóság alá nem tartozó kérdések szabályozását elhagyja.

A gázolaj kéntartalmára vonatkozó 2010. április 1-jén hatályba lépő szigorúbb szabályozás nincs összhangban a hatályos szakmai rendelkezésekkel, s a vonatkozó uniós jogszabályokkal, ezért indokolt a korábbi szabályok visszaállítása.

A módosítás a filmgyártáshoz, valamint az előadó-művészeti tevékenységhez adott támogatásoknál - tekintettel arra, hogy a konstrukció lényege a támogatással a veszteség ellentételezése - a juttatót mentesíti az adóalap növelés alól.

Az 53. §-hoz

Az elektronikus közbeszerzés kötelező jellegének végrehajtásához szükséges feltételek megteremtéséig - a jogrendszer koherens működése érdekében - hatályon kívül kell helyezni az erre vonatkozó törvényi rendelkenéseket.

A közbeszerzések átláthatóbbá tétele érdekében a módosítás lehetővé teszi azt, hogy az átláthatósági megállapodás megkötését az ajánlatkérő vagy jogszabály előírhassa. A megállapodásra és az átláthatósági biztosra és a nyilvántartásba vételükre vonatkozó részletes szabályok megalkotására a Kormány kap felhatalmazást.