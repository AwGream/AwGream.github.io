2020. évi LXXIX. törvény végső előterjesztői indokolása

a Bérgarancia Alapról szóló 1994. évi LXVI. törvény módosításáról

-----STARTING---POINT---ALTALANOS--- 

A Javaslat a Bérgarancia Alapról szóló 1994. évi LXVI. törvény 1. § (1) bekezdés c) pontja szerinti, az iskolaszövetkezetekre vonatkozó szabályt kiterjesztené a közérdekű nyugdíjas szövetkezetekre is. Ezáltal lehetővé válna, hogy a bérgarancia-eljárás keretében a felszámolás alatt álló gazdálkodó szervezetnek a közérdekű nyugdíjas szövetkezet részére meg nem fizetett szolgáltatási díjból a törvény által meghatározott összeg megelőlegezhető legyen.

A Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdése alapján törvényjavaslat esetében a végső előterjesztői indokolást közzé kell tenni az Indokolások Tárában.

-----STARTING---POINT---RESZLETES---

Az 1., 3. §-hoz

A módosítás az iskolaszövetkezetekre vonatkozó rendelkezéseket kiterjeszti a közérdekű nyugdíjas szövetkezetekre egyaránt.

A 2. §-hoz

A Javaslat rögzíti, hogy rendelkezéseit a hatálybalépésekor folyamatban lévő felszámolási eljárás alatt álló nyugdíjas szövetkezet szolgáltatását igénybevevő gazdálkodó szervezet, továbbá a vele szerződéses kapcsolatban álló nyugdíjas szövetkezet tekintetében is alkalmazni kell, ha a felszámolási eljárásban a zárómérleg elkészítésére a törvény hatálybalépésekor még nem került sor.

-----STARTING---POINT---VEGE---

A 4. §-hoz

Hatályba léptető rendelkezés.