2021. évi LXVI. törvény végső előterjesztői indokolása

a Magyarország Kormánya és az Egyesült Nemzetek képviseletében eljáró, az Afrikai-eurázsiai vándorló vízimadarak védelméről szóló megállapodás UNEP által ellátott Titkársága (UNEP/AEWA Titkárság) között az Afrikai-eurázsiai vándorló vízimadarak védelméről szóló megállapodásban részes felek találkozója 8. ülésének megrendezéséről (2021. október 5-9., Budapest, Magyarország) szóló megállapodás kihirdetéséről

-----STARTING---POINT---ALTALANOS---

Általános indokolás

Ezen indokolás a jogalkotásról szóló 2010. évi CXXX. törvény (a továbbiakban: Jat.) 18. § (3) bekezdése, továbbá a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában kerül közzétételre.

A törvényjavaslat célja a Magyarország Kormánya és az Egyesült Nemzetek képviseletében eljáró, az Afrikai-eurázsiai vándorló vízimadarak védelméről szóló megállapodás UNEP által ellátott Titkársága (UNEP/AEWA Titkárság) között az Afrikai-eurázsiai vándorló vízimadarak védelméről szóló megállapodásban részes felek találkozója 8. ülésének megrendezéséről (2021. október 5-9., Budapest, Magyarország) szóló megállapodás (a továbbiakban: Megállapodás) kötelező hatályának elismeréséhez szükséges felhatalmazás megkérése és a Megállapodás kihirdetése.

Az Egy a Természettel Vadászati és Természeti Világkiállítás rendezvényeinek részeként - az Afrikai-eurázsiai vándorló vízimadarak védelméről szóló megállapodás 2021. október 5-9. között Budapesten rendezi a Részes Felek 8. Konferenciáját (Meeting of the Parties; MOP8). Az ENSZ Környezetvédelmi Programja (a továbbiakban: UNEP) keretén belül működő AEWA titkárság a korábbi konferenciákhoz hasonlóan kezdeményezte köztük és a fogadó ország között a rendezés részleteiről, a fogadó országra háruló feladatokról szóló írásos megállapodás megkötését.

A Magyarország Kormánya és az ENSZ nevében eljáró Afrikai-eurázsiai vándorló vízimadarak védelméről szóló megállapodás (UNEP/AEWA) titkársága között az Afrikai-eurázsiai vándorló vízimadarak védelméről szóló megállapodás részes feleinek 8. konferenciájáról (2021. október 5-9. Budapest, Magyarország) szóló megállapodás létrehozására adott felhatalmazásról szóló 2/2021. (I. 18.) ME határozata felhatalmazta az innovációért és technológiáért felelős minisztert vagy az általa kijelölt személyt, hogy a tárgyalások eredményeként előálló szövegtervezetet kézjegyével lássa el. A szöveg parafálására 2021. április 15-én került sor.

A Megállapodás a nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) alapján nemzetközi szerződésnek minősül, ezért létrehozására, végleges szövege megállapítására, illetve kötelező hatályának elismerésére az Nsztv. rendelkezéseit kell alkalmazni.

-----STARTING---POINT---RESZLETES---

Részletes indokolás

Az 1. §-hoz

A Megállapodás tartalmát tekintve - a Jat. 4. §-a alapján - törvényhozási tárgykört érintő szabályokat tartalmaz, ezért az Nsztv. 7. § (1) bekezdés a) pontjában foglaltakra tekintettel, a Megállapodás kötelező hatályának elismerésére az Országgyűlés adhat felhatalmazást.

A 2. §-hoz

Az Nsztv. 7. § (2) bekezdése és a 9. § (1) bekezdése szerint a kihirdetés az Országgyűlés hatáskörébe tartozik.

A 3. §-hoz

Az Nsztv. 10. § (1) bekezdés b) pontjának megfelelően a törvény 1. melléklete a Megállapodás hiteles magyar nyelvű szövegét, a 2. melléklete a hiteles angol nyelvű szövegét tartalmazza.

A 4. §-hoz

Hatályba léptető rendelkezés. A hatálybalépés napját - az Nsztv. 10. § (4) bekezdésének megfelelően - a külpolitikáért felelős miniszter a Magyar Közlönyben közzétett közleményével állapítja meg.

Az 5. §-hoz

Az Nsztv. 10. § (1) bekezdés f) pontjának megfelelően tartalmazza a Megállapodás végrehajtásáért felelős szerv megjelölését.