1998. évi III. törvény indokolása

az országos népszavazásról és népi kezdeményezésről

-----STARTING---POINT---ALTALANOS--- 

Az Alkotmány népszavazásról és népi kezdeményezésről szóló szabályainak módosítása szükségessé tette az országos népszavazásra és népi kezdeményezésre vonatkozó rendelkezések újraszabályozását. Az eljárási szabályokat a választási eljárásról szóló törvény tartalmazza, ezért az országos népszavazásról és népi kezdeményezésről szóló törvénybe csak az Alkotmány szabályozási tárgykörébe nem tartozó anyagi jogi normák kerülnek be.

-----STARTING---POINT---RESZLETES---

Általános rendelkezések

Az 1-7. §-hoz

Az általános rendelkezések azokat a szabályokat tartalmazzák, amelyeket mind a népszavazás, mind a népi kezdeményezés során alkalmazni kell.

Az országos népszavazás állampolgári kezdeményezése és népi kezdeményezés esetén a feltett kérdést az Országos Választási Bizottság előzetesen megvizsgálja és hitelesíti; a kérdést ebben a formában kell a kezdeményezés eredményessége esetén népszavazásra bocsátani. Az Országos Választási Bizottság a kérdés mellett az aláírásgyűjtő-ív formai kellékeit is vizsgálja.

A hitelesített aláírásgyűjtő-ív másolatain lehet aláírásokat gyűjteni, amelyeket meghatározott határidőn - népszavazás állampolgári kezdeményezése esetén négy hónapon, népi kezdeményezés esetén két hónapon - belül lehet benyújtani az Országos Választási Bizottsághoz, amely gondoskodik az aláírások ellenőrzéséről.

Népszavazás

A 8-16. §-hoz

A népszavazás elrendeléséről az Országgyűlés kötelező népszavazás esetén 15, fakultatív népszavazás esetén 30 napon belül dönt, annak időpontját a köztársasági elnök határozza meg.

A népszavazás időpontját a köztársasági elnöknek úgy kell meghatároznia, hogy sem a Munka Törvénykönyvében meghatározott munkaszüneti napokon (január 1., március 15., húsvéthétfő, május 1., pünkösdhétfő, augusztus 20., október 23. és december 25-26.), sem pedig az azokat megelőző és követő napokon ne legyen szavazás.

Népi kezdeményezés

A 17-20. §-hoz

A választópolgárok népi kezdeményezéshez fűződő jogát érintően a törvény az iniciatíva egyes szabályait tartalmazza. A népi kezdeményezésre a kérdés hitelesítése, valamint az aláírásgyűjtésre rendelkezésre álló idő tekintetében a törvény a népszavazás állampolgári kezdeményezésétől eltérő szabályokat állapít meg.

-----STARTING---POINT---VEGE---

Záró rendelkezések

A 21-23. §-hoz

A törvény hatálybalépésével egyidejűleg hatályát veszti a hatályos népszavazási törvény és annak módosításai. A jogbiztonság garanciális szabályainak érvényesülése érdekében az e törvény hatálybalépése előtt elrendelt népszavazás esetén a népszavazás elrendelésekor hatályban lévő rendelkezések szerint kell a népszavazást lebonyolítani.

A választási eljárásról szóló törvény módosítása az Országos Választási Bizottság eljárását pontosítja, illetőleg a jogorvoslat lehetőségeit teremti meg.