2005. évi XXIV. törvény indokolása

a személyi jövedelemadóról szóló 1995. évi CXVII. törvény módosításáról

-----STARTING---POINT---ALTALANOS--- 

A költségtérítés összege 1995 óta nem emelkedett, így az összeg valorizálása mindenképpen indokolt, hiszen a magánszemély a költségtérítést adómentesen csak 3 Ft értékig számolhatja el, ami nem fedezi a költségeket.

A munkába járás költségtérítésének szabályai január 1-jétől változtak. Menetjegy illetve bérlet leadása nélkül annak értéke adómentesen nem számolható el. Mivel nagyon sok dolgozó tömegközlekedési eszközzel nem tudja a munkába járást megoldani, ezért indokolt a személygépkocsi költségtérítés mértékét a tömegközlekedési eszközök költségeihez igazítani. A vázolt problémák orvosolhatóak az Szja törvény 25. § (2) bekezdés b) pontjában szereplő 3 Ft/km 9 Ft/km-re változtatásával.

A módosítás mindazon esetekben lehetővé teszi az említett mértéket meg nem haladó költségtérítés adómentes juttatását, amikor ugyanazon munkában töltött napra a munkavállaló tömegközlekedési eszközzel történő munkába járásra tekintettel költségtérítést nem kap. A költségtérítés adómentes juttatásának nem feltétele a saját gépjármű megléte, az új szabályozás tehát mindazon esetekre megoldást nyújt, amikor a magánszemély nem helyközi tömegközlekedéssel oldja meg munkába járását (pl. komp- vagy révközlekedést vesz igénybe, vagy szívességi alapon használt gépjárművel oldja meg munkába járását).

Egyszerűsödnek a helyközi tömegközlekedés igénybevétele esetén alkalmazandó elszámolási szabályok, a jeggyel, illetve bérlettel történő elszámolás elégséges, a munkáltatónak a magánszemélytől számlát vagy utazási igazolványt nem kell kérnie.

-----STARTING---POINT---RESZLETES---

-----STARTING---POINT---VEGE---

Tekintettel arra, hogy e módosítások év közben lépnek hatályba, s érintik a munkáltatók meglévő nyilvántartási rendszereit is, ezért kellő felkészülési idő biztosítása indokolt, s így e módosítások 2005. július 1-jétől lépnek hatályba.