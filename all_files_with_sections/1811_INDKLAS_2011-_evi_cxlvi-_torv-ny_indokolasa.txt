2011. évi CXLVI. törvény indokolása

a Magyar Köztársaság Alkotmányáról szóló 1949. évi XX. törvény módosításáról

-----STARTING---POINT---ALTALANOS---

Általános indokolás

A 2002-2010 közötti időszak kormányai folyamatosan csökkentették a helyi önkormányzatok támogatását, míg kötelezően ellátandó feladataik számát nem változtatták és nem nyújtottak további támogatást a fakultatívan vállalt feladatok ellátásához sem. A helyi önkormányzatok a korábbi feladatellátási színvonaluk fenntartása céljából jelentős hitelfelvételre kényszerültek, amelynek összege 2010-re meghaladta az ezermilliárd forintot. Ez az adósságállomány nemcsak az egyes önkormányzatok, hanem az egész ország számára elviselhetetlen terhet jelent, amely a gazdasági felemelkedés egyik korlátja. A törvény megteremti annak a lehetőségét, hogy az egyes önkormányzatok vagyonelemeket átadjanak az állam vagy más önkormányzat részére.

-----STARTING---POINT---RESZLETES---

Részletes indokolás

Az 1. §-hoz

A módosítás lehetővé teszi, hogy törvény helyi önkormányzati vagyonnak ellenérték nélküli átadását rendelje el más helyi önkormányzat, illetve az állam részére.

A 2. §-hoz

A hatálybalépés időpontját a kihirdetését követő napban állapítja meg, annak érdekében, hogy az adósságkonszolidációt szolgáló intézkedések minél előbb megtörténhessenek.