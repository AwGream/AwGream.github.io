2000. évi XXXVIII. törvény indokolása

a Magyar Köztársaság nemzeti jelképeinek és a Magyar Köztársaságra utaló elnevezésnek a használatáról szóló 1995. évi LXXXIII. törvény módosításáról

-----STARTING---POINT---ALTALANOS--- 

A Magyar Köztársaság a NATO tagjaként egyenrangú partnere a NATO tagállamainak, illetve tagja és egyenrangú partnere kíván lenni az Európai Uniónak is. A nagy és erős országokat is tömörítő nemzetközi, illetve szupranacionális (nemzetek feletti) szervezetekben való részvétel megkívánja nemzeti azonosságtudatunk hangsúlyozását, azt, hogy Magyarország e szervezetek tagjaként nemzeti érdekeit szeretné érvényre juttatni.

Mindez szükségessé teszi nemzeti jelképeink olyan állandó alkalmazását, amely az ország lakosainak hétköznapjaiban is tudatosítja és megerősíti a magyar államiság jelenlétét, a közhatalom legitimitását és nemzeti jellegét.

A Magyar Köztársaság nemzeti jelképeinek és a Magyar Köztársaságra utaló elnevezésnek a használatáról szóló 1995. évi LXXXIII. törvény módosítása a fenti célok megvalósítását hivatja szolgálni.

Ennek érdekében a törvény előírja a közjogi méltóságok, az állami és önkormányzati szervek, illetve közintézményeik által használt középületeken vagy azok előtt a Magyar Köztársaság zászlajának, illetve lobogójának állandó jellegű kitűzését (felvonását). Az egységes zászló- és lobogóhasználat biztosítása céljából a törvény felhatalmazza a kormányt, hogy rendeletben szabályozza a közhatalmi szervek és azok közintézményei által használt zászló (lobogó), illetve a lobogó felvonására szolgáló árboc méreteit és más jellemzőit. Felhatalmazást kapnak a települési önkormányzatok, hogy a közterületeknek a nemzeti ünnepeken való fellobogózását rendeletben szabályozzák.

-----STARTING---POINT---RESZLETES---

-----STARTING---POINT---VEGE---