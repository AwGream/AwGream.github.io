1997. évi VI. törvény indokolása

a családi pótlékról és a családok támogatásáról szóló 1990. évi XXV. törvény módosításáról

-----STARTING---POINT---ALTALANOS--- 

Az egyes ellátások közötti szakmai összhang megteremtése érdekében a gyermekneveléshez kapcsolódó jövedelemtől függő támogatásokra - nevezetesen a családi pótlékra, a gyermekgondozási segélyre és a gyermeknevelési támogatásra - való jogosultságot meghatározó jövedelemkorlátot azonos összegben célszerű megállapítani.

A jelenleg hatályos szabályozás szerint az egyéb feltételek teljesítése mellett gyermeknevelési támogatásra az a személy jogosult, akinek a családjában a jogosultsági év kezdő napját megelőző naptári évben az egy főre jutó havi nettó jövedelem nem haladja meg a gyermekgondozási segélyre való jogosultság szempontjából irányadó értékhatárt.

A jelenlegi és a még április 30-ig tartó jogosultsági évben ezzel azonos összegű, havi 19.500 Ft a családi pótlékra jogosultságot megalapozó jövedelemhatár is, de május 1-jétől ez utóbbi havi 23 000 Ft lesz.

A családi pótlékra való jogosultságot érintő jövedelemhatárt a Magyar Köztársaság 1997. évi költségvetéséről szóló 1996. évi CXXIV. törvény 71. §-a - képviselői módosító indítvány alapján - emelte meg. A törvényjavaslat parlamenti vitája során azonban a gyermekgondozási segélyre vonatkozó jövedelemhatár módosítására nem volt lehetőség, mert a benyújtott javaslatban a vonatkozó joghely nem volt megnyitva.

Azért, hogy ne fordulhasson elő olyan helyzet, hogy - az egyéb jogosultsági feltételek teljesítése mellett - ugyanaz a személy családi pótlékra jogosult, de gyermekgondozási segélyre esetleg már nem, az előzőekkel azonos módon kell szabályozni a gyermekgondozási segélyre vonatkozó jövedelemhatárt is.

-----STARTING---POINT---RESZLETES---

-----STARTING---POINT---VEGE---