2010. évi CLXV. törvény indokolása

a polgármesteri tisztség ellátásának egyes kérdéseiről és az önkormányzati képviselők tiszteletdíjáról szóló 1994. évi LXIV. törvény módosításáról

-----STARTING---POINT---ALTALANOS--- 

A polgármesteri tisztség ellátásának egyes kérdéseiről és az önkormányzati képviselők tiszteletdíjáról szóló 1994. évi LXIV. törvény rendelkezései részletesen szabályozzák a polgármesteri és az alpolgármesteri tisztség ellátásával kapcsolatos szabályokat.

-----STARTING---POINT---RESZLETES---

Az 1-2. §-hoz

Az alpolgármesteri tisztség megszűnésére vonatkozó szabályok a helyi önkormányzatokról szóló 1990. évi LXV. törvény (a továbbiakban: Ötv.) 34. § (1) és (4) bekezdéseiben, valamint a polgármesteri tisztség ellátásának egyes kérdéseiről és az önkormányzati képviselők tiszteletdíjáról szóló 1994. évi LXIV. törvény (a továbbiakban: Pttv.) 2. § (2) bekezdésében egyaránt megállapításra kerültek. A különböző jogszabályi helyeken történő szabályozás eltérő jogértelmezésre adott lehetőséget attól függően, hogy a jogalkalmazók mely jogszabály alapján vizsgálták a tisztség megszűnésének feltételeit. Az ellentmondásra is okot adó rendelkezések összhangba hozása és a többszörös- és túlszabályozás elkerülése érdekében indokolt a jogszabályok módosítása, és ennek keretében a Pttv.-ben felsorolt megszűnési okok Ötv. szabályaival történő összehangolása.

A polgármesteri tisztség díjazására vonatkozó szabályozás esetében szintén indokolt a szabályozás újragondolása.

A főállású polgármester illetményéről történő döntés a képviselő-testület hatáskörébe tartozik.

A képviselő-testület a Pttv. 3. § (2) bekezdésében - a köztisztviselők jogállásáról szóló 1992. évi XXIII. törvény rendelkezései szerint - megállapított illetményalap és a jogszabályban e helyen megállapított szorzószám szorzataként állapítja meg a polgármester illetményének összegét.

Az illetmény emelésére a Pttv. 3. § (4) bekezdése a képviselő-testület számára lehetőséget biztosít, azonban az alacsonyabb összeg megállapításának a hatályban lévő szabályozás nem enged teret, hiszen a Pttv. 4/A. § (3) bekezdésének rendelkezései szerint a polgármester illetményének, tiszteletdíjának a választást követően megállapított összege a megválasztását megelőző polgármesteri illetménye, tiszteletdíja összegénél - a 4. § (3) bekezdésében foglalt kivétellel (tiszteletdíj) - nem lehet kevesebb.

Tekintettel arra, hogy a fenti rendelkezés szükségtelenül korlátozza a képviselő-testület díjazás tekintetében gyakorolt hatáskörét, valamint komoly korlátot állít a költségtakarékosabb illetmény megállapítás irányában, indokolt e korlátozás hatályon kívül helyezése.

-----STARTING---POINT---VEGE---

A 3. §-hoz

A törvény a kihirdetését követő napon hatályba lépett.