2013. évi CXCI. törvény indokolása

a tisztességtelen piaci magatartás és a versenykorlátozás tilalmáról szóló 1996. évi LVII. törvény módosításáról

-----STARTING---POINT---ALTALANOS--- 

A tisztességtelen piaci magatartás és a versenykorlátozás tilalmáról szóló 1996. évi LVII. törvény hatálya alóli kivételi kört pontosítja, egyértelművé téve, hogy az mely, a Kormány által közérdekből rendelettel nemzetstratégiainak minősített ügyekre nem terjed ki. A módosítás a jogbiztonságot és az átláthatóságot szolgálja.

-----STARTING---POINT---RESZLETES---

Az 1-2. §-hoz

A tisztességtelen piaci magatartás és a versenykorlátozás tilalmáról szóló 1996. évi LVII. törvény (a továbbiakban: Tpvt.) 1. § (1) bekezdése értelmében a Tpvt. tárgyi hatálya mindazon piaci magatartásra kiterjed, amely esetében törvény másként nem rendelkezik. A Gazdasági Versenyhivatal gyakorlata szerint a törvénnyel azonos elbírálás alá esnek a törvényre egyértelműen visszavezethető alacsonyabb szintű jogszabályok is. Indokolt annak egyértelmű rögzítése, hogy a törvényi felhatalmazás alapján a mentesség kiterjed a Kormány által közérdekből rendelettel nemzetstratégiainak minősített ügyekre. A törvény nem érinti az Európai Bizottság összefonódás engedélyezésére fennálló 139/2004/EK rendelet szerinti jogkörét, mert a módosítás csak a Tpvt. 24. § szerinti engedélyköteles összefonódásokra vonatkozik.

-----STARTING---POINT---VEGE---

A 3. §-hoz

Hatályba léptető rendelkezést tartalmaz.