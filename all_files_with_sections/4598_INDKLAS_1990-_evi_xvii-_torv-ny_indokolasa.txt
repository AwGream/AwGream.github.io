1990. évi XVII. törvény indokolása

a Magyar Köztársaságban élő nemzeti és nyelvi kisebbségek országgyűlési képviseletéről szóló törvényjavaslathoz

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

A Javaslat az Alkotmány 68. §-a (3) bekezdésének szabályát végrehajtva a Magyarországon élő kisebbségek országgyűlési képviselőinek számát egy-egy főben határozza meg. A kisebbségekhez tartozó állampolgárok pontos száma ugyanis nem ismert. A képviselet ezért csak reprezentatív lehet és nem arányítható az egyes nemzeti, nyelvi kisebbségek lélekszámához. A szabály ugyanakkor biztosítja a nemzeti kisebbségekhez tartozás legteljesebb önkéntességen alapuló vállalását.

A 2. §-hoz

A Javaslat szerint a jelölő bizottság tesz javaslatot a kisebbségeket képviselő jelöltekre. Arra tekintettel, hogy az egyesülési jogról szóló törvény alapján az egyes kisebbségekhez tartozó állampolgárok több és különböző típusú érdekképviseleti szervezetet is alapíthatnak, e szervezeteket sem a delegálás, sem a jelölés jogával nem lehet felruházni; indokolt azonban, hogy a jelölés e szervezetek - nem feltétlenül egyhangú - véleményének kikérése mellett történjék. A jelölés megalapozottságát az Országgyűlés működésének nyilvánossága biztosíthatja.

A 3. §-hoz

A kisebbségek képviselőinek választása ugyan az általánostól eltérő szabályok szerint történik, a választás titkosságát azonban e választás során is biztosítani kell.

4. §-hoz

Arra az esetre, ha az Országgyűlés valamelyik jelöltet nem fogadja el, a Javaslat előírja, hogy tizenöt napon belül új jelöltet kell állítani. A 2. §-ban előírt véleménykérési kötelezettség ilyenkor is irányadó, de a korábbi vélemények vagy a parlamenti vita tartalma azt adott esetben feleslegessé teheti.

Az 5. §-hoz

A Javaslat egyértelműen rögzíti, hogy az e törvény alapján megválasztott képviselőre - a választás sajátos szabályain kívül - ugyanazok a rendelkezések irányadók, mint a többi képviselőre.

-----STARTING---POINT---VEGE---

A 6. §-hoz

A Javaslat szerint a törvény a kihirdetése napján lép hatályba, de rendelkezéseinek alkalmazására - a 2. § szabályaiból következőn - a soron lévő általános országgyűlési képviselő választás után összeülő Országgyűlés alakuló ülésétől kezdődően kerülhet sor.