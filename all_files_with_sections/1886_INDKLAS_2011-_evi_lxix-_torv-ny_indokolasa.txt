2011. évi LXIX. törvény indokolása

egyes törvényeknek a nemzeti adatvagyon körébe tartozó állami nyilvántartások adatfeldolgozásának szabályaival összefüggő módosításáról

-----STARTING---POINT---ALTALANOS--- 

A törvénnyel érintett adatkezelő szervezetek szerteágazó tevékenységi köreit kiszolgáló informatikai rendszerek üzemeltetése és fejlesztése adatfeldolgozási feladatok ellátását is szükségképpen magában foglalja. E feladatok megvalósítása - a szükséges személyi és tárgyi feltételek hiányában - külső szerződéses partnerek (nem kizárólagos állami tulajdonban álló gazdálkodó szervezetek) bevonása nélkül nem minden esetben lehetséges. Ezért adott esetben az informatikai rendszerek folyamatos működtetését, a jogszabályban meghatározott feladatok hatékony ellátását veszélyeztetheti az a törvényi korlátozás, amelynek értelmében az említett szervezetek az általuk kezelt adatok nyilvántartásával kapcsolatos adatfeldolgozási feladatok ellátásával csak államigazgatási szervet vagy kizárólagos állami tulajdonú gazdálkodó szervezetet bízhatnak meg.

Az érintett adatkezelők irányítására vagy felügyeletére kijelölt miniszter előterjesztésére a közigazgatási informatika infrastrukturális megvalósíthatóságának biztosításáért felelős miniszter egyedi felmentést adhat az adatfeldolgozási feladatok ellátásával kapcsolatos törvényi korlátozás alól. Ez akkor lehetséges, ha e korlátozás az informatikai rendszerek folyamatos működtetésének biztosítását, a jogszabályban előírt feladatok határidőben történő teljesítését, a jogszabályban előírt feladatok teljesítéséhez szükséges fejlesztések határidőben történő megvalósítását veszélyezteti, vagy aránytalan költséggel járna, illetve, ha az időszakosan jelentkező adatfeldolgozási feladatok hatékony ellátását akadályozná.

-----STARTING---POINT---RESZLETES---

Az 1. §-hoz

A törvény koncepciója szerint az elektronikus adatfeldolgozás fogalmába az elektronikus úton vezetett nyilvántartás fejlesztése nem tartozik bele.

A 2. §-hoz

Lehetőséget teremt indokolt esetben történő felmentésre az adatkezeléssel és feldolgozással megbízható személyek és szervezetek körére a törvényben meghatározott korlátozás alól.

A 3. §-hoz

Az egységes szociális nyilvántartással kapcsolatos adatfeldolgozási feladatok ellátására vonatkozó korlátozás alól egyedi felmentés adható.

A 4. §-hoz

A személyi adat- és lakcímnyilvántartás adatkezelő központi szerve a nemzeti adatvagyon körébe tartozó állami nyilvántartások fokozottabb védelméről szóló törvényben meghatározottak alapján egyes adatfeldolgozási műveletek, technikai feladatok elvégzésére más adatfeldolgozó megbízását engedélyezheti.

Az 5. §-hoz

A nyugdíj-biztosítási nyilvántartással és az egészségbiztosítási nyilvántartással kapcsolatos adatfeldolgozási feladatok ellátására vonatkozó korlátozás alól egyedi felmentés adható.

A 6. §-hoz

Az állami adóhatóság és a vámhatóság által kezelt adatok nyilvántartásával kapcsolatos adatfeldolgozási feladatok ellátására vonatkozó korlátozás alól egyedi felmentés adható.

A 7. §-hoz

A bűnügyi nyilvántartási rendszerrel kapcsolatos adatfeldolgozási feladatok ellátására vonatkozó korlátozás alól egyedi felmentés adható.

A 8. §-hoz

A NAV által törvényi felhatalmazás alapján kezelt adatok nyilvántartásával kapcsolatos adatfeldolgozási feladatok ellátására vonatkozó korlátozás alól egyedi felmentés adható.

-----STARTING---POINT---VEGE---

A 9. §-hoz

Hatályba léptető rendelkezést tartalmaz.