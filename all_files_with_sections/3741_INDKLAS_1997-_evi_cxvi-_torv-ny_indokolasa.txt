1997. évi CXVI. törvény indokolása

a fegyveres szervek hivatásos állományú tagjainak szolgálati viszonyáról szóló 1996. évi XLIII. törvény módosításáról

-----STARTING---POINT---ALTALANOS--- 

Az 1998. január 1-jén hatályba lépő törvényekkel bevezetésre kerülő egészségbiztosítási és nyugdíjreform a fegyveres szervek hivatásos állományú tagjainak szolgálati viszonyáról szóló 1996. évi XLIII. törvénynek (Hszt.) „A hivatásos, szolgálati viszonyon alapuló társadalombiztosítási ellátásokról” című XIV. fejezete módosítását is szükségessé teszi. Ennek keretében a szabályait a társadalombiztosítási nyugellátásról szóló 1997. évi LXXXI. törvényhez (a továbbiakban: Tny. tv.) kell igazítani és meg kell teremteni az alapvető feltételeket ahhoz, hogy a magánnyugdíjról és magánnyugdíj-pénztárakról szóló 1997. évi LXXXII. törvény a hivatásos állomány tagjaira is alkalmazható legyen.

-----STARTING---POINT---RESZLETES---

Az 1. §-hoz

A törvény egyértelművé teszi, hogy a hivatásos állomány tagjának az egészségügyi szolgáltatásokra való jogosultságai az egészségbiztosítási reformmal nem változnak meg. Az ezzel kapcsolatos szabályokat azonban összhangba hozza a kötelező egészségbiztosítás ellátásairól szóló 1997. évi LXXXIII. törvénnyel.

A 2. §-hoz

A törvény a szolgálati nyugdíj mellett - a feltételek fennállása esetén - megteremti a lehetőséget a magánnyugdíj megszerzésére is.

A 3-5. §-hoz

A hozzátartozói és a baleseti hozzátartozói nyugellátásokra vonatkozó rendelkezéseket a Tny. tv. szabályaihoz kellett igazítani. A törvény e téren is megtartja a jelenleg is meglévő különbségeket.

A 6-7. §-hoz

A törvény a magánnyugdíj bevezetésével összefüggésben (törvény 2. §-a) meghatározza, hogy a hivatásos állomány mely tagja tekinthető pályakezdőnek. A polgári nemzetbiztonsági szolgálatoknál pedig a szolgálatok főigazgatóinak hatáskörébe utalja, hogy az állomány tagja melyik magánnyugdíj-pénztárhoz csatlakozhat. Ezt a szolgálatok jellege indokolja.

-----STARTING---POINT---VEGE---

A 8. §-hoz

A törvény a Hszt. 328. § (1) bekezdése rendelkezéseinek pontosításával kimondja, hogy a katonai és rendvédelmi oktatási intézményeknél a hallgatói (növendéki) viszonyban töltött időt szolgálati időnek meddig lehet beszámítani.

A 9. §-hoz

E § hatálybalépés napjáról és a hatályon kívül helyezendő jogszabályhelyekről rendelkezik.