2017. évi CLIX. törvény indokolása

az általános közigazgatási rendtartásról szóló törvény hatálybalépésével összefüggő törvények és egyes egyéb törvények módosításáról

-----STARTING---POINT---ALTALANOS--- 

Az általános közigazgatási rendtartásról szóló 2016. évi CL. törvény (a továbbiakban: Ákr.) 2018. január 1-jei hatálybalépésével hatályát veszti a közigazgatási hatósági eljárás és szolgáltatás általános szabályairól szóló 2004. évi CXL. törvény (a továbbiakban: Ket.), mely az adóigazgatási eljárásban az általános eljárási szabályok tekintetében háttérjogszabályként alkalmazandó. A Ket.-et felváltó Ákr. hatálya viszont nem terjed ki az adóigazgatási eljárásra. Ezért szükségessé vált az adóigazgatási eljárás szabályait tartalmazó, adózás rendjéről szóló 2003. évi XCII. törvény (a továbbiakban: Art.) teljes körű újraszabályozása, melynek eredményeként készült el az adóigazgatási rendtartásról szóló 2017. évi CLI. törvény (a továbbiakban: Air.), valamint az adózás rendjéről szóló 2017. évi CL. törvény (a továbbiakban: új Art.).

Az Ákr. szerint 2018. január 1-jétől a Nemzeti Adó- és Vámhivatal általános közigazgatási végrehajtó szolgálatként jár el, melyhez kapcsolódóan önálló közigazgatási végrehajtási törvény készül, mely a hatályos adózás rendjéről szóló törvényből kikerülő végrehajtási szabályokat is tartalmazza majd.

Az adózás rendjének újrakodifikálásával összefüggésben felül kellett vizsgálni valamennyi kapcsolódó jogszabályt a jogrendszer koherenciájának biztosítása érdekében. Jelen törvény az ehhez kapcsolódó törvénymódosításokat, az Ákr. hatálybalépése miatt szükségessé váló egyéb módosításokat, valamint a belső és külső jogharmonizáció miatt szükséges módosításokat tartalmazza.

-----STARTING---POINT---RESZLETES---

Az 1-2. §-hoz

Tekintettel arra, hogy a tárgybeli eljárásokban az általános közigazgatási rendtartásról szóló törvény (a továbbiakban: Ákr.) szabályai irányadók, így törölni szükséges az adók módjára történő behajtásra vonatkozó rendelkezéseket.

A 3. §-hoz

A közigazgatási eljárási illeték alól mentes eljárások köre 2018. január 1-jétől kibővül a pénzmosás és a terrorizmus finanszírozása megelőzéséről és megakadályozásáról szóló törvény szerinti belső szabályzat jóváhagyására irányuló eljárással, így ezen eljárás kezdeményezésével összefüggésben nem kell eljárási illetéket fizetni.

A 4. §-hoz

Az új adózás rendjéről szóló törvény már nem jeleníti meg az eljárási illeték megfizetéséhez és az ingatlan, valamint a gépjármű és pótkocsi megszerzésének bejelentéséhez kapcsolódó ellenőrzéshez és a leletezéshez kapcsolódó részletes szabályokat. Ezért a törvény ezeket az illetékspecifikus rendelkezéseket - újrakodifikált formában - 2018. január 1-jétől az Itv-ben helyezi el. Az újrakodifikált szöveg tartalmi szempontból a hatályos szabályokkal azonosan, ám felesleges normatartalom nélkül írja elő, hogy a bíróságnak vagy hatóságnak leletet kell készítenie, ha feltárja, hogy az ügyfél/fél nem vagy nem maradéktalanul tett eleget eljárási illetékfizetési kötelezettségének. Szintén lelet-készítési kötelezettség terheli a közlekedési igazgatási és ingatlanügyi hatóságot, ha tudomására jut, hogy a vagyonszerzést nem jelentették be. Nem kell leletet készítenie az állami adóhatóságnak, valamint a hatóságnak, amennyiben az eljárást - az illetékfizetés elmaradására tekintettel - megszüntette vagy a beadványt visszautasította.

Az 5. §-hoz

Az illeték megállapításához való jog elévülését illetően az Itv. az Art. szabályaira utalt. Az Art. az illeték megállapításához való elévülésére nézve specifikus rendelkezést tartalmazott, ezt a szabályt ugyanakkor az új adózás rendjéről szóló törvény már nem rögzíti, ezért a törvény 2018. január 1-jétől - változatlan normatartalommal - az Itv-ben jeleníti meg az elévülésre vonatkozó rendelkezést.

A 6. §-hoz

2018. január 1-jétől az Art. már nem tartalmazza az ingatlanszerzés bejelentésére vonatkozó szabályokat. Ezért a törvény kiegészíti az Itv. szabályait az ingatlan-nyilvántartási eljárást igénylő jogügyletek bejelentésének részletszabályaival. Az új szabályozás normatartalma változatlan, ám szövegezése egyszerűbb, nem kazuisztikus. Az ingatlanszerzést továbbra is az ingatlanügyi hatóságnál kell bejelenteni az illetékkötelezettség keletkezését követő 30 napon belül, az ingatlan-nyilvántartási bejegyzésre irányuló kérelem előterjesztésével egyidejűleg, az ingatlanszerzést tartalmazó szerződés, valamint az állami adóhatóság által erre a célra rendszeresített (ún. „B400-as”) nyomtatvány benyújtásával, amelyen fel kell tüntetni a felek adóazonosító számát vagy az ennek hiányára utaló nyilatkozatot.

Az ingatlanügyi eljárásra vonatkozó jogszabályokban lévő azon rendelkezések továbbra is hatályosak maradnak, melyek szerint a hiányosan benyújtott (a vagyonszerző vagy az eladó adóazonosító számát nem tartalmazó) irat esetén hiánypótlási eljárást kell lefolytatni, s annak eredménytelensége esetén az ingatlanügyi eljárást meg kell szüntetni. Ezért az ingatlanügyi hatóság eljárására vonatkozó, jelenleg az Art.-ban lévő rendelkezést a törvény nem emeli az Itv.-be.

A 7. §-hoz

A hatályos Itv. a közigazgatási hatósági eljárás fogalma kapcsán főképp Ket. szerinti hatósági ügy fogalmára utal vissza. Az Ákr. hatálybalépésével egyidejűleg a törvény megújítja az Itv. közigazgatási hatósági eljárásra vonatkozó értelmező rendelkezését is, különös figyelemmel arra, hogy az Ákr. több eljárást kiemel a hatálya alól. A törvény szerint 2018. január 1-jétől az Itv. alkalmazásában közigazgatási hatósági eljárásnak kell tekinteni az Ákr. szerinti hatósági ügy fogalmával azonosan definiált közigazgatási ügy intézésére vonatkozó hatósági eljárást. A törvény értelmében tehát az Itv. alkalmazásában közigazgatási hatósági eljárásnak minősülnek az Ákr. hatálya alá nem tartozó ún. „kivett” eljárások is, továbbá a jegyzői hatáskörbe tartozó birtokvédelmi ügyek, valamint pl. a szabálysértési ügyek is, mert természetük szerint megfelelnek az Ákr. szerinti hatósági ügy intézésére vonatkozó eljárás fogalom-meghatározásának. A törvény szerinti értelmező rendelkezés továbbra is közigazgatási hatósági eljárásnak tekinti a szolgáltatási tevékenység megkezdésének és folytatásának általános szabályairól szóló törvényben meghatározott bejelentés nyilvántartásba vételét.

A 8. §-hoz

Az Ákr. 83. §-a - megváltoztatva a Ket. terminológiáját - arról rendelkezik, hogy 2018. január 1-jétől a hatóság döntése nem jogerős, hanem végleges lesz. Erre tekintettel a törvény módosítja az Itv-ben a „jogerőre” utaló szövegrészeket.

Az ügyvédi tevékenységről szóló 2017. évi LXXVIII. törvény új jogintézményként iktatta a magyar jogrendbe a kamarai formaváltás lehetőségét, ezért a törvény értelmében az ügyvédi irodák átalakulásához kapcsolódó visszterhes vagyonátruházási illetékmentesség bővül a kamarai formaváltással történő vagyonszerzésre való utalással.

Az Ákr. 46. § - megváltoztatva a Ket. terminológiáját - arról rendelkezik, hogy 2018. január 1-jétől a hatóság a kérelmet (adott esetben) nem érdemi vizsgálat nélkül elutasítja, hanem visszautasítja. Erre tekintettel szükséges módosítani az Itv-ben a kérelem „érdemi vizsgálat nélküli elutasítására” utaló szövegrészeket.

2018. január 1-jétől a felügyeleti eljárás és az adóhatósági ellenőrzés részletes szabályait nem az adózás rendjéről szóló törvény, hanem az adóigazgatási rendtartásról szóló törvény szabályozza, így a törvény a hivatkozást megváltoztatja.

A törvény egyértelművé teszi, hogy a nyugdíjfolyósítással kapcsolatos (így például az életbenléti igazolás kiállítására irányuló) eljárások is illetékmentesek.

A 9. §-hoz

Az Ákr. 46. §-a - megváltoztatva a Ket. terminológiáját - arról rendelkezik, hogy 2018. január 1-jétől a hatóság a kérelmet (adott esetben) nem érdemi vizsgálat nélkül elutasítja, hanem visszautasítja. Erre tekintettel a törvény korrigálja az Itv.-ben a kérelem „érdemi vizsgálat nélküli elutasítására” utaló szövegrészeket.

A törvény hatályon kívül helyezi a Ket. hatályon kívül helyezése miatt szükségtelenné váló rendelkezéseket.

A 10. §-hoz

Az új Art. és az Air. 2018. január 1-jétől már nem tartalmaz hatásköri és illetékességi rendelkezést a helyi adóügyet, települési adóügyet intéző szervre nézvést. Ezért a törvény rögzíti, hogy a helyi adóügyben, települési adóügyben az az önkormányzati adóhatóság jár el első fokon, amelynek önkormányzata (képviselő-testülete) a helyi adót, települési adót rendeletével bevezette.

A 11-12. §-hoz

A beszámoló-készítési kötelmüket az IFRS-ek szerint teljesítők nettó árbevétel-fogalmát az Országgyűlés 2017 tavaszán - 2018. január 1-jei hatálybalépéssel - a bevételek elszámolására vonatkozó új számviteli standard hatálybalépésére figyelemmel, az egyes adótörvények és más kapcsolódó törvények módosításáról szóló 2017. évi LXXVII. törvény (Módtv.) elfogadásával generális jelleggel már módosította. Időközben azonban a gyakorlat által életre hívott problémák megszüntetése és a változó jogszabályi környezethez való igazodás érdekében az IFRS-eket vezetőkre vonatkozó rendelkezéseket illetően négy témakörben további korrekcióra is szükség van. (Egyebekben a már módosított rendelkezések normatartalma változatlan.) Előfordulhat, hogy az adóalanynak az adóévben az IFRS-ek szerint olyan tételt kell bevételként (vagy a Htv. szerint a nettó árbevétel megállapítása során bevétel-növelő tételként) elszámolnia, melyet a korábbi években már figyelembe vett az adóalap megállapításánál. A kétszeres adóztatás kizárása érdekében ezért a törvény egy nettó árbevételt csökkentő tétel bevezetését fogalmazza meg a Htv. 40/C. § (3) bekezdése f) pontjának beiktatásával.

A számviteli politika megváltoztatása együtt járhat azzal, hogy egyes árbevétel-tételek kétszeresen is az adóalapba tartozhatnak, vagy épp ellenkezőleg, az is lehetséges, hogy valamely adóköteles árbevétel-elem nem lesz része az adóalapnak. Ezzel összefüggésben a nettó árbevétel-csökkentő tételek kapcsán is felmerülhet kétszeres adóalap-csökkentés vagy épp fordítva, az árbevétel-csökkenés elmaradása. A kétszeres adóztatás és az adóztatás elmaradása kizárása érdekében a törvény a Htv. 40/J. §-ának (3) bekezdése beiktatásával önálló tényállást fogalmaz meg arra az esetre, ha a számviteli politika változik (ez a rendelkezés vonatkozik az IFRS 15 standard első ízben való alkalmazására is).

A számvitelről szóló törvény részben 2018-tól megváltoztatja a származékos ügyletekre vonatkozó elszámolás rendjét. Így több ponton azonossá válik a különféle származékos ügyletek magyar számviteli szabályok és az IFRS-ek szerinti elszámolása. Ezért a törvény megszünteti a leszállításos származékos ügyletek kapcsán fennálló bevétel-korrekciót és a fedezeti ügyletekhez kapcsolódó elábé- és anyagköltség-korrekciót.

Az új jövedéki adószabályozás értelmében az energiaadó a jövedéki adó részévé vált. Ezért a törvény elhagyja a normaszövegből az energiaadóra való utalásokat.

A törvény külön szabályban fogalmazza meg, hogy a Módtv.-nek a Htv. 40/C-D. §-aira és a Htv. 40/J. § (3) bekezdésének módosítására megfogalmazott rendelkezései nem lépnek hatályba.

A 13. §-hoz

Az új Art. 2018. január 1-jén történő hatálybalépésével megszűnik a naptári évtől eltérő üzleti évet választók helyi iparűzési adókötelezettségét érintő külön Art. rendelkezés.

A 14. §-hoz

A törvény e pontokban az adózás rendjéről szóló törvény és az adóigazgatási rendtartásról szóló törvény hatálybalépésével összefüggő módosításokat, jogtechnikai pontosításokat fogalmazza meg.

2018. január 1-jétől az építményadó keretein belül adóztathatóvá válik a szabadtéri reklámhordozó, mégpedig m2-ben kifejezett adóalap alapulvételével. A Htv. hatályos rendelkezése pedig kimondja azt, hogy az önkormányzat a vagyoni típusú adók (így az építményadó) körében a hasznos alapterület/terület vagy a korrigált forgalmi érték szerint állapíthat meg adót. A törvény ezért azt rögzíti, hogy a szabadtéri hirdetőtáblákhoz kapcsolódó új (tételes) adókötelezettség rendeletbe iktatása nem zárja ki, hogy az önkormányzat az általa bevezetett vagyoni típusú adókban az épület(rész) utáni építményadóban, illetőleg a telek utáni adóban, választása szerint - egységesen - a korrigált forgalmi érték alapján adóztathasson.

Az önkormányzatok törvényi, az adózóra nézvést garanciális természetű rendben állapíthatnak meg határozott időre adómértéket 2017. július 20-ától. A törvény egyértelművé teszi a határozott időre megállapított adómérték emelésére vonatkozó rendelkezést. A változtatás lényege, az önkormányzat nem csak akkor emelheti az adó mértékét, ha a bevétele visszaesik 30%-kal, hanem akkor is, ha a bevétel-visszaesés legalább 50%-os (ekkor az adómaximumig szabadon növelhető a határozott időre szóló mérték).

A műemléképület felújításához kapcsolódó hatályos építményadó-mentességi tényállás rögzíti, hogy az adómentesség feltétele - többek között - a 2008. január 1-jét követően kiadott (jogerős) építési engedély. Az építésügyi és örökségvédelmi feladatok és hatáskörök változása és a közigazgatási rendtartásról szóló törvény hatályba lépése okán a törvény pontosítja, hogy a műemléképület felújításához kapcsolódó adómentesség ezen feltétele jogerőssé vagy véglegessé váló építési engedély vagy - ha a műemléképület felújítására irányuló munkák kapcsán építési engedélyt nem kell kiadni - az örökségvédelmi hatóság által kiadott engedély. A törvény egyértelműsíti azt is, hogy a műemléképület felújítása alatt annak csak szabályszerű felújítását lehet érteni. Mindezt az engedélyező hatóságtól függően az építésügyi hatóság vagy az örökségvédelmi hatóság igazolja az önkormányzati adóhatóság megkeresésére.

A 15. §-hoz

A törvény az új adózás rendjéről szóló törvény hatálybalépése kapcsán véghezvitt felülvizsgálat alapján javaslatot tesz azon rendelkezések hatályon kívül helyezésére, amelyekre - valódi normatartalom híján - nincs szükség.

Az elektronikus ügyintézés és a bizalmi szolgáltatások általános szabályairól szóló 2015. évi CCXXII. törvény 2018. január 1-jén hatályba lépő egyes rendelkezései értelmében az adózó akkor is benyújthatja elektronikus úton az adóbevallását az önkormányzati adóhatósághoz, ha az önkormányzat képviselő-testülete nem alkotott elektronikus ügyintézést biztosító rendeletet. Ezért a törvény hatályon kívül helyezi a rendeletalkotási kötelemre vonatkozó korlátozó szabályt, a Htv. 42/C. § (4) bekezdését.

A törvény az energiaadó megszüntetése, szabályainak az új jövedéki adótörvénybe történő integrációja miatt hatályon kívül helyezi a Htv. energiaadóra való utalásait.

A 16. §-hoz

A foglalkoztatási szolgálatok európai hálózatáról (EURES), a munkavállalók mobilitási szolgáltatásokhoz való hozzáféréséről és a munkaerőpiacok további integrációjáról, valamint a 492/2011/EU és az 1296/2013/EU rendeletek módosításáról szóló, 2016. április 13-i (EU) 2016/589 európai parlamenti és tanácsi rendelet alapján legkésőbb 2018. május 13-ig szükséges az EURES-hez történő szervezeti, illetve partneri csatlakozásra és a kapcsolódó együttműködésre irányadó szabályozás kialakítása.

A törvény olyan szabállyal egészül ki, amely felhatalmazza a Kormányt, hogy rendeletben szabályozza majd a Nemzeti Foglalkoztatási Szolgálatba tartozó állami szerveknek az EURES hálózat keretében ellátandó feladatait, az így nyújtott szolgáltatásokat, továbbá más szervek EURES taggá, valamint EURES partnerré válásának feltételeit és eljárását.

A 17. §-hoz

Az Ákr. és az adóhatóság által foganatosítandó végrehajtási eljárásokról szóló törvény (a továbbiakban: Avt.) hatályba lépése miatt szükséges a Nemzeti Foglalkoztatási Alapból nyújtott támogatás visszakövetelése esetén felszámításra kerülő késedelmi pótlék számításának módjára és mértékére vonatkozó szabályok módosítása. Az Ákr. késedelmi pótlékra vonatkozó rendelkezései az Avt. hatálya alá tartozó követelések esetében nem alkalmazandó. Az állami adó- és vámhatóság kizárólag a megkeresés napjától számít fel késedelmi pótlékot, és e tekintetben határozza meg a késedelmi pótlék számításának módját és mértékét. Ezért a foglalkoztatás elősegítéséről és a munkanélküliek ellátásáról szóló 1991. évi IV. törvényben (a továbbiakban: Flt.) rendezni szükséges a szerződésszegés miatt alkalmazandó ügyleti kamat, és a késedelmes teljesítés miatt felszámításra kerülő késedelmi kamat számításának módját és mértékét is. Az Flt. az ügyleti kamat és késedelmi kamat mértéke tekintetében utal az államháztartási szabályokra, de az ügyleti kamat és a késedelmi kamat felszámításának időtartamára vonatkozóan megtartja a korábbi szabályozást.

Az állami foglalkoztatási szervnek az Flt. szerint fizetési kötelezettséget megállapító határozatainak végrehajtása az adóhatóság által foganatosítandó végrehajtási eljárásokról szóló törvény szerint az állami adó-és vámhatóság hatáskörébe tartozik. Ebből következik, hogy a végrehajtási eljárás során a méltányossági jogkört is az állami adó-és vámhatóság gyakorolja. Az egyértelmű szabályozás érdekében a törvény módosítja az Flt. rendelkezését oly módon, hogy a támogatásokat érintő méltányossági jogkör az állami foglalkoztatási szervet a határozatnak az állami adó-és vámhatóság részére történő megküldéséig illeti meg.

A 18. §-hoz

A hatályos jogszabályok nem szabályozzák a közfoglalkoztatott részéről felmerülő olyan utazási költség megtérítését, amely a munkaerő-piaci szolgáltatás igénybevételével összefüggésben merül fel. A törvény által tartalmazott módosítás ezzel a szabállyal egészíti ki.

A 19. §-hoz

Az állami foglalkoztatási szervnek az Flt. szerint fizetési kötelezettséget megállapító határozatainak végrehajtása az adóhatóság által foganatosítandó végrehajtási eljárásokról szóló törvény szerint az állami adó-és vámhatóság hatáskörébe tartozik. Ebből következik, hogy a végrehajtási eljárás során a méltányossági jogkört is az állami adó-és vámhatóság gyakorolja. Az egyértelmű szabályozás érdekében a törvény módosítja az Flt. rendelkezését oly módon, hogy az álláskeresési ellátást érintő méltányossági jogkör az állami foglalkoztatási szervet a határozatnak az állami adó-és vámhatóság részére történő megküldéséig illeti meg.

Az Flt. 37. § (8) bekezdése sorolja fel azokat a természetes személyeknek nyújtott álláskeresési ellátásokat, amelyek visszakövetelése esetén késedelmi pótlék nem számítható fel. Az Flt. V. fejezete az álláskeresési ellátások között szabályozza a költségtérítést is., ezért indokolt, hogy a késedelmi pótlék felszámítása alól mentesülő ellátások között a költségtérítés is nevesítésre kerüljön.

A 20. §-hoz

A törvény az Ákr.-rel való összhang megteremtése érdekében módosítja az Flt.-ét.

A törvény illetékességi szabályt állapít meg a jogszabályban meghatározott kötelezettségét elmulasztó magán-munkaközvetítővel szemben, rendbírság kiszabásával kapcsolatos ügyben. Erre azért van szükség, mert az illetékesség eltér az általános közigazgatási rendtartásról szóló törvényben meghatározott általános illetékességtől.

A 21. §-hoz

A törvény módosítja az Flt. 54/B. § (2) bekezdését. Az ügyfélnek más szerv előtt folyó eljárásban is szüksége lehet annak igazolására, hogy az állami foglalkoztatási szerv álláskeresőként nyilvántartja-e vagy sem. Ezért a módosítás előírja, hogy az állami foglalkoztatási szerv - az ügyfél kérelmére - az ügyfélnek az álláskeresők nyilvántartásával kapcsolatos adatairól hatósági bizonyítványt állítson ki.

A 22. §-hoz

Az Flt. 58. § (5) bekezdés e) pontja szerint az Flt. alkalmazásában kereső tevékenységet folytató személynek kell tekinteni többek között azt a személyt is, aki a külön törvény szerint egyéni vállalkozónak minősül. Ebből a szempontból kereső tevékenységet folytató személy az is, aki szünetelteti az egyéni vállalkozói tevékenységét. Ez azt jelenti, hogy aki szünetelteti az egyéni vállalkozói tevékenységét nem vehető álláskeresőként nyilvántartásba, és támogatásban sem részesülhet, annak ellenére, hogy a vállalkozói tevékenységéből jövedelemmel nem rendelkezik.

Az Alkotmánybíróság álláspontja szerint a vállalkozói tevékenység önkéntes szüneteltetése az Alaptörvényben említett munkanélküliség szempontjából a munkaviszony munkavállaló általi rendes felmondására vagy a munkaviszony közös megegyezéssel való megszüntetésére emlékeztet. Ezért indokolatlan a vállalkozói tevékenységét szüneteletető vállalkozó kizárása az álláskeresőknek járó ellátásokból, támogatásokból. A törvény ezért egy új alponttal egészíti ki a keresőtevékenység fogalmát.

Magyarország gazdasági stabilitásáról szóló törvény alapján a bírság megfizetése tekintetében a Kormány alkothat rendeletet. Jelenleg az Flt. a minisztert hatalmazza fel a rendbírsággal kapcsolatos szabályozás kiadására. Erre tekintettel szükséges a két törvény összhangjának megteremtése és a rendbírság szabályozására vonatkozó felhatalmazó rendelkezés kormányrendeleti szintre emelése.

A 23. §-hoz

Jogharmonizációs rendelkezés.

A 24. §-hoz

A törvény pontosítja az Flt. egyes rendelkezéseit.

A 25. §-hoz

A törvény az Flt. tekintetében hatályon kívül helyező rendelkezéseket is megállapít, így a szolgálati formák (a sorkatonai, tartalékos katonai szolgálat illetve a polgári szolgálat) megszűnésére figyelemmel az Flt. 27. § (1) bekezdése a) pontjának hatályon kívül helyezése. Magyarország gazdasági stabilitásáról szóló törvény alapján a bírság megfizetése tekintetében a Kormány alkothat rendeletet, azonban az Flt. a minisztert hatalmazza fel a rendbírsággal kapcsolatos szabályozás kiadására. Erre tekintettel szükséges a két törvény összhangjának megteremtése és a rendbírság szabályozására vonatkozó miniszteri felhatalmazó rendelkezés hatályon kívül helyezése. A végrehajtási eljárás során az Avt. szabályai alapján kell eljárni, az attól eltérő szabályok [Flt. 56. § (1)] hatályon kívül helyezése indokolt.

A 26. §-hoz

Az adózás rendjének újraszabályozásának eredményeként 2018. január 1-jén hatályba lépő adóigazgatási rendtartásról szóló törvény, valamint az adózás rendjéről szóló törvény miatt szükséges módosítás.

A 27. §-hoz

Az Szjtv. 1. § (3) bekezdésében a Ktv. már hatályon kívül helyezett 1. § (1) bekezdésének i) pontjára hivatkozik, így a törvény e rendelkezést pontosítja.

A nyereményigazolás kiállításával kapcsolatban az egyes szerencsejátékok engedélyezésével, lebonyolításával és ellenőrzésével kapcsolatos feladatok végrehajtásáról szóló 32/2005. (X. 21.) PM rendelet 64. § (4) bekezdése korlátozó rendelkezést tartalmaz, amikor kimondja, hogy nyereményigazolást a (játékkaszinó, kártyaterem) szervező csak akkor köteles kiállítani, ha a nyeremény összege kétséget kizáróan megállapítható. Ezen kitételt - az Szjtv. 1. § (8) bekezdésének kötelező rendelkezésétől történő eltérés, a kivétel szabályozása miatt - indokolt törvényi szinten szabályozni. E rendelkezést tartalmazza a törvény Szjtv. 1. § (9) bekezdését megállapító rendelkezése. A nyereményigazolás kiállításával kapcsolatban a távszerencsejátékra és online kaszinójátékra vonatkozóan a jogszabály nem tartalmaz részletszabályokat, miközben ezen játékok tekintetében is indokolt, hogy az igazolás a „ténylegesen” elért nyereményt tükrözze egy konkrétan meghatározható időszak vesztéseit, nyeréseit figyelembe véve. Ellenkező esetben a játékos a nyereményigazolás felhasználásával pénzmosást valósíthat meg, pl. ha az elért nyereménye mellett a korábban elszenvedett veszteségei nincsenek figyelembe véve. Erre tekintettel a törvény Szjtv. 1. § (10) bekezdését megállapító rendelkezése a távszerencsejátékra, online szerencsejátékra vonatkozó nyereményigazolás kiállításával kapcsolatos törvényi szintű rendelkezést vezet be.

Az információs önrendelkezési jogról és az információszabadságról szóló 2011. évi CXII. törvény alapján személyes adat kezelését törvény vagy - törvény felhatalmazása alapján, az abban meghatározott körben - helyi önkormányzat rendelete közérdeken alapuló célból rendelheti el. A szerencsejáték-felügyeleti hatóság feladatainak ellátásához szükséges, adó- és vámtitkot képező, adótitoknak minősülő adatok az állami adóhatóság rendszeréből kérhetők le. A szerencsejáték-felügyeleti hatóság 2017. július 6-i kiválását követő időszakra - az átmeneti időszakban alkalmazott Ket. szerinti, elektronikus úton teljesítendő belföldi jogsegély alkalmazása mellett - hosszabb távon meg kell teremteni a jogszabályi alapját a szerencsejáték hatósági feladatok ellátásához a két hatóság között szükséges adatátadásnak. E rendelkezéseket tartalmazza az Szjtv. 1/A. §-át megállapító rendelkezése.

A személyi illetmény visszavonására vonatkozó, törvényi szintű szabályozást igénylő előírásokat állapítja meg az Szjtv. 8/A. § (4)-(6) bekezdését megállapító rendelkezés.

Az Szjtv. új 8/B. §-át megállapító rendelkezés a hivatali, szervezeti célok megvalósítását elősegítő kiemelkedő teljesítmény, illetve tartósan jó munkavégzés alapján, a szerencsejáték-felügyeleti hatóság részére megállapított intézményi feladatok teljesülése esetén adható feltételekhez kötött személyi juttatás törvényi szintű szabályait tartalmazza.

Az ellenőrző tevékenységet elsődlegesen a szerencsejáték-felügyeleti hatóság látja el, amelynek az állami adóhatóságból történt kiválására figyelemmel indokolt az adó- és vámhatósággal történő együttműködésnek az Szjtv.-ben foglalt rendelkezések betartásának vizsgálatára vonatkozó hatóságok közötti együttműködés keretében történő törvényi szabályozása. Erre tekintettel indokolt az Szjtv. 36/A. § (2) bekezdését módosító rendelkezés.

Az Szjtv. új 36/M. §-a a fizetési könnyítések szabályait állapítja meg. A 2018. január 1-jétől hatályos Ákr. a fizetési kedvezmény megadására vonatkozó részletszabályokat már nem tartalmaz, a fizetési kedvezmény jogintézmény közigazgatási eljárásban való alkalmazhatóságának tényére csak az Ákr. 138. § (2) bekezdésében foglalt szabályból lehet következtetést levonni. Az Ákr. a 8. § (1) bekezdés a)-d) pontjaiban határozza meg azokat az eljárásokat (köztük többek között az adó- és vámigazgatási eljárást), amelyre az Ákr. nem terjed ki, továbbá a 8. § (2) bekezdésében meghatározza, hogy az (1) bekezdésben nem említett közigazgatási eljárásokra vonatkozó jogszabályok (pl. Szjtv.) az Ákr. rendelkezéseitől csak akkor térhetnek el, ha azt az Ákr. megengedi. Arra tekintettel, hogy a szerencsejáték ügyekben lefolytatandó közigazgatási eljárás az Ákr. alkalmazása alóli kivételként nem került felsorolásra az Ákr. 8. § (1) bekezdésében, az Szjtv. 7/A. § (1) bekezdésében foglalt fizetési kedvezmény alkalmazási-tilalom 2018. január 1-től történő hatályon kívül helyezése miatt a fizetési kedvezményre vonatkozó anyagi jogi és eljárási szabályokról az Szjtv.-ben szükséges rendelkezni.

Az Szjtv. 37. § 29. pontjának módosítása a közös játékosi egyenleg bevezetése esetén feloldja a játékosi egyenleg távszerencsejátékra és online kaszinójátékra vonatkozó jelenlegi korlátozását.

Az Szjtv. 38. § (4) bekezdését módosító rendelkezés a szerencsejáték-szervezés állami felügyeletéért felelős miniszter részére ad felhatalmazást a szerencsejáték-felügyeleti hatóságnál foglalkoztatott kormánytisztviselők és munkavállalók részére feltételekhez kötött személyi juttatás megállapítására vonatkozó részletes szabályok rendeletben történő megállapítására.

Az Szjtv. 40/D. §-át megállapító rendelkezés 2018. június 30-ig meghosszabbítja annak az átmeneti időszaknak az időtartamát, amely alatt az önálló szerencsejáték felügyelet az állami adóhatóság informatikai rendszerét használhatja, egyúttal a meghosszabbított átmeneti időszakra vonatkozó törvényi szintű felhatalmazást ad az állami adóhatóság informatikai rendszere átmeneti igénybe vételére.

Az Szjtv. 40/E. §-át megállapító rendelkezés az átmeneti időszakot követő megkeresésre történő adatszolgáltatás törvényi szabályait állapítja meg.

A 28. §-hoz

Szövegcserés módosítások.

A 29. §-hoz

Hatályon kívül helyező rendelkezések.

A 30. §-hoz

A törvény rögzíti az önkormányzati adóhatóság gépjármű-adóztatással összefüggő hatásköri és illetékességi szabályát, tekintettel arra, hogy a jövőben az új Art. és az Air. már nem tartalmazza ezen tényállásokat.

A 31. §-hoz

Az Ákr. hatálybalépésével a köztartozások behajtásának eddigi rendje részben megváltozik. Annak érdekében, hogy az Ákr.-en alapuló, de eddig adók módjára behajtandó köztartozásnak minősülő kötelezettségek a kielégítés során ne szenvedjenek hátrányt, szükséges a vonatkozó törvény módosítása.

A 32. §-hoz

A módosítás az Ákr.-ben használt kifejezések átvezetését valósítja meg.

A 33. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket. Ezen eljárásokban a szociális hatáskört gyakorló szerv az állami adó- és vámhatóság megkeresését megelőzően köteles az általa folyósított pénzbeli ellátásból történő levonással érvényesíti a követelést. Kizárólag ezt követően keresheti meg az állami adó- és vámhatóságot a végrehajtás lefolytatása céljából. Az eljárás jellegére tekintettel e követelések után késedelmi pótlék nem számítható fel a végrehajtási eljárást megelőzően.

A 34. §-hoz

A módosítás az Ákr.-ben használt kifejezések átvezetését valósítja meg.

A 35. §-hoz

Az Ákr. szabályozására tekintettel, figyelemmel a törvény alapján keletkező fizetési kötelezettségek eltérő jogi természetére, indokolt a rendelkezés kiegészítése.

A 36-37. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 38. §-hoz

Összehangolja a Bérgarancia Alapról szóló 1994. évi LXVI. törvény szabályait az Ákr. szabályaival. Az iratbetekintési jog korlátozása tekintetében az Ákr.-nél részletesebb szabályokat állapít meg.

A 39. §-hoz

A törvény szabályozza a késedelmi pótlék mértékének szabályait a végrehajtási eljárás kezdeményezését megelőző eljárás tekintetében

A 40-41. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 42. §-hoz

A törvény az adózás rendjének átalakításával összefüggésben módosítja a magánszemély bevallási kötelezettségének teljesítését szabályozó rendelkezést. A munkáltatói adómegállapítás megszüntetése miatt a magánszemély a jövőben csak önadózással teljesítheti az 53-as bevallás benyújtásával vagy az adóhatóság által készített bevallási tervezet jóváhagyásával, kiegészítésével, illetve javításával.

A 43. §-hoz

A törvény változatlan tartalommal átveszi a bevallási késedelem igazolásával és a késedelmes bevallás benyújtásával kapcsolatos szabályokat az adózás rendjéről szóló jelenleg hatályos törvényből, tekintettel arra, hogy az új törvények ilyen rendelkezéseket nem fognak tartalmazni.

A 44. §-hoz

A törvény rögzíti, hogy az állami adó- és vámhatóság a nyilvántartásaiban szereplő adatokból - az egyéni vállalkozók kivételével - minden magánszemély számára bevallási tervezetet készít.

A 45. §-hoz

A törvény változatlan tartalommal átveszi az adóbevallási tervezet elkészítésével kapcsolatos eljárási szabályokat az adózás rendjéről szóló a jelenleg hatályos törvényből, tekintettel arra, hogy az új törvények ilyen rendelkezéseket nem fognak tartalmazni. A törvény nevesíti továbbá azt a személyi kört, akik az adóbevallási tervezet javításával, kiegészítésével teljesíthetik bevallási kötelezettségüket.

A 46. §-hoz

A törvény meghatározza azt a személyi kört, akik adóbevallási kötelezettségüket csak adóhatósági közreműködés nélkül elkészített bevallással teljesítik.

A 47. §-hoz

A törvény változatlan tartalommal átveszi a bármely okból hibásan megállapított adó, adóelőleg kezelésére vonatkozó szabályokat a jelenleg hatályos Art.-ból.

A 48. §-hoz

Az adózás rendjének átalakításával összefüggésben a termőföld bérbeadásából származó jövedelem adóztatásával kapcsolatos rendelkezések is az Szja tv.-be kerülnek. A módosítás az ezzel kapcsolatos jogszabályi hivatkozást kezeli.

A 49. §-hoz

Az adózás rendjére vonatkozó szabályozás átalakításával összefüggésben a jövőben az Szja tv. tartalmazza a termőföld bérbeadásából származó jövedelem adózásával kapcsolatos szabályokat.

Az 50. §-hoz

A törvény átmeneti rendelkezéseket tartalmaz a munkáltatói adómegállapítás megszüntetésével, valamint azon személyi kör bővítésével kapcsolatban, akik részére az állami adó- és vámhatóság a jövőben adóbevallási tervezetet készít. Egyrészt rögzítésre kerül, hogy a munkáltató már a 2017. évre vonatkozóan sem készíthet munkáltatói adómegállapítást, másrészt az, hogy a mezőgazdasági őstermelők és az általános forgalmi adó fizetésére kötelezett magánszemélyek számára az állami adó- és vámhatóság első alkalommal a 2017. évre vonatkozóan készít bevallási tervezetet.

Az 51. §-hoz

Az adózás rendjére vonatkozó szabályozás átalakításával összefüggésben az 1. és a 2. melléklet két új mellékletettel egészíti ki az Szja tv.-t.

Az 52. §-hoz

Szövegcserés módosítások.

Az 53. §-hoz

Hatályukat vesztő rendelkezések.

Az 54. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

Az 55-56. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

Az 57. §-hoz

Tekintettel arra, hogy a természetvédelmi hatóság rendelkezik a döntései végrehajtásaihoz szükséges szakmai ismeretekkel, indokolt főszabály szerint a döntések végrehajtásának hatáskörét részre biztosítani.

Az 58. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

Az 59. §-hoz

Az átmeneti rendelkezéseket tartalmazza

A 60. §-hoz

E törvény hatálya alá tartozó meghatározott cselekmények végrehajtása a szükséges szakmai ismeretek rendelkezésre állására és az eljárás hatékonyságára tekintettel a döntést hozó hatóság hatáskörében tartása indokolt.

A 61. §-hoz

Az átmeneti rendelkezéseket tartalmazza.

A 62-67. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

Az Ákr. hatályba lépése szükségessé teszi a munkaügyi ellenőrzésről szóló 1996. évi LXXV. törvény módosítását, a munkaügyi ellenőrzés és a munkaügyi hatósági eljárás szabályainak az Ákr. rendelkezéseihez igazítását.

A kiküldetési irányelv végrehajtásának elősegítésére az EU végrehajtási Irányelvet alkotott (67/2014/EU) a kapcsolódó munkaügyi ellenőrzésekre, valamint kijelölte a tagállami munkaügyi ellenőrzésért felelős szervek együttműködésének kereteit. Az irányelv együttműködési kötelezettséget ír elő a tagállami munkaügyi ellenőrzésért felelős hatóságok és szervezetek számára az irányelvben foglaltak határokon átnyúló végrehajtásának javítása, gyakorlati alkalmazásának pontosítása érdekében. Az irányelv 3. és 14. cikkével összhangban a magyar jogban a munkaügyi hatóság került kijelölésre, mint illetékes hatóság. Figyelemmel arra, hogy a végrehajtáshoz szükséges információk az előzőek alapján kijelölt munkaügyi hatósághoz érkeznek, ezért szükséges a - főszabály szerinti adóhatósági - végrehajtásban a munkaügyi hatóság „közvetítő” szerepének fenntartása.

A 68. §-hoz

Az adóigazgatás szabályozásának átalakításával összefüggő módosítások.

A 69. §-hoz

A törvény az adóigazgatás szabályozásának átalakításával összefüggésben rögzíti, hogy a jövedelem-(nyereség-)minimumot, mint adóalapot nem alkalmazó adózó köteles az adóbevallásához mellékelni az állami adó- és vámhatóság által rendszeresített bevallást kiegészítő nyomtatványt. A nyomtatvány a jogkövetkezmények szempontjából bevallásnak minősül.

A 70-71. §-hoz

Az adóigazgatás szabályozásának átalakításával összefüggő módosítás.

A 72. §-hoz

Szövegcserés módosítások.

A 73. §-hoz

Hatályát vesztő rendelkezés.

A 74. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 75. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A törvény módosítja az utólagos díjfizetésre vonatkozó szabályt, ugyanis az Ákr. hatálybalépésével a köztartozások behajtásának eddigi rendje részben megváltozik. Annak érdekében, hogy az Ákr.-en alapuló, de eddig adók módjára behajtandó köztartozásnak minősülő kötelezettségek esetében is lehetőség legyen az utólagos díjfizetésre, szükséges a vonatkozó törvény módosítása.

Az Avt. rendelkezései alapján a fővárosi és megyei kormányhivatal vagy járási (fővárosi kerületi) hivatal, illetve e hivatalok fizetésre kötelező döntései alapján a behajtást kérő hatóság megkeresése alapján folytatott eljárás eredménytelensége esetén a költségeket az adóhatóság viseli, így a végrehajtási jog vagy jelzálogjog bejegyzéséért fizetendő díj az általános közigazgatási rendtartáson alapuló döntésben foglalt kötelezettség behajtását kérő hatósággal szemben az eljárás eredménytelenségének megállapítását követően mint végrehajtási költsége nem kerül érvényesítésre az adóhatóság által, melyre tekintettel ezen rendelkezés kimondja, hogy az adóhatóságnak nem kell a végrehajtási jog vagy jelzálogjog bejegyzéséért fizetendő díjat ezen esetekben az ingatlanügyi hatóságnak megfizetnie.

A 76. §-hoz

Az adózás rendjéről szóló törvény hatályon kívül helyezésére figyelemmel indokolt a vonatkozó rendelkezésben szereplő törvényi hivatkozás pontosítása. Szabályozásra került a végrehajtás elrendelése előtt benyújtott fizetési kedvezmény iránti kérelmek elbírálásának módja.

A 77. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 78. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket

A 79. §-hoz

A hivatkozásoknak az Art. újraszabályozása miatti módosítása

A 80. §-hoz

A munkáltatói adómegállapítás kivezetésére tekintettel szükséges hatályon kívül helyező rendelkezések.

A 81. §-hoz

A rendelkezés a jogerős döntés helyett a végleges döntés terminológia bevezetésével összefüggő technikai módosítást vezeti át. Tekintettel továbbá arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 82. §-hoz

A tárgybeli eljárásokban az Ákr. szabályai irányadók, azonban ezen rendelkezés az Ákr. szabályaitól eltérően határozza meg a végrehajtást foganatosítandó szervet, azaz az állami adó- és vámhatóság helyett a gondozási díjhátralék behajtását az önkormányzati adóhatóság foganatosítja. Az önkormányzati adóhatóság ezen eljárása során az Avt. adók módjára behajtandó köztartozás végrehajtása címben foglaltak szerint jár el.

A 83. §-hoz

A módosítás az Ákr.-ben használt kifejezések átvezetését valósítja meg (jogerő helyett végleges terminológia.

A 84. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 85. §-hoz

Szorosan összefügg az új Art.-vel tekintettel arra, hogy a kiegészítés megteremti az állami adóhatóság TAJ szám kezeléséhez szükséges törvényi felhatalmazását, amely alapján az adóhatóság nem csak TAJ szám igénylésére jogosult már, hanem - többek között - annak továbbítását is törvényi szintű felhatalmazás alapján végezheti a továbbiakban.

A 86. §-hoz

Az új Art. már nem tartalmazza az egészségügyi szolgáltatási járulékfizetésre vonatkozó eljárási szabályokat, így azok - érdemi módosítás nélkül - kerülnek átültetésre e törvénybe.

A 87. §-hoz

Az új Art. már nem tartalmazza az adó- és járulékkülönbözet elszámolására vonatkozó szabályokat, így azok - érdemi módosítás nélkül - kerülnek átültetésre a személyi jövedelemadóról szóló törvénybe és e törvénybe.

A 88. §-hoz

Az új Art. miatt szükséges jogtechnikai módosításokat tartalmazza.

A közszolgálati tisztviselőkről szóló 2011. évi CXCIX. törvény VII/A. Fejezete a polgármester, alpolgármester foglalkoztatási jogviszonyára vonatkozó különös rendelkezéseket tartalmaz, amely szerint a főállású polgármester foglalkoztatási jogviszonya a képviselő-testület és a polgármester között választással létrejövő, sajátos közszolgálati jogviszony. Ezért e jogviszonyok a Tbj. 5. § (1) bekezdés a) pontja alapján esnek biztosítási kötelezettség alá.

A 89. §-hoz

Tekintettel arra, hogy a rehabilitációs járadék a társadalombiztosítási nyugellátásról szóló törvény által szabályozott nyugdíjszolgáltatások köréből kikerült, és folyósítása is megszűnt, ezért a törvényben hatályát veszti azon pont, amely szerint a rehabilitációs járadék nyugdíjbiztosítási ellátásnak minősül. Ezen túlmenően hatályát vesztik a családi járulékkedvezmény azon rendelkezései is, melyek a munkáltatói adómegállapításra hivatkoznak, tekintettel arra, hogy a munkáltatói adómegállapítás megszüntetésre kerül.

A 90. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket. Ezen eljárásokban a nyugdíjfolyósító szerv az állami adó- és vámhatóság megkeresését megelőzően köteles a követelést a pénzellátásból történő letiltással érvényesíteni. Kizárólag ezt követően keresheti meg az állami adó- és vámhatóságot a végrehajtás lefolytatása céljából.

A 91. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 92. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 93. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 94-98. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 99. §-hoz

Az új Art. miatt szükséges jogtechnikai módosításokat tartalmazza.

A 100. §-hoz

A munkáltatói adóbevallás megszűntetésével összefüggő, hatályát vesztő rendelkezés.

A 101-103. §-hoz

A törvény szerint az eladással teljesülő származékos ügyletek esetében az ügylet záráskori valós értékével az elszámolt nettó árbevételt jellegének megfelelően módosítani kell (veszteség esetén növelni, nyereség esetén csökkenteni) a pénzügyi műveletek egyéb ráfordításaival, illetve a pénzügyi műveletek egyéb bevételeivel szemben. Az elszámolás hatására az értékesítés nettó árbevétele az ügylet zárásakor a piaci árfolyam szerinti összeget, míg a pénzügyi műveletek eredménye az ügyleten elért valós érték változást (nyereséget vagy veszteséget) mutatja. Ez az elszámolás összhangban van a származékos ügyletek keretében beszerzett eszközökre vonatkozó elszámolással.

A 104. §-hoz

A pénzmosás és a terrorizmus finanszírozása megelőzéséről és megakadályozásáról szóló 2017. évi LIII. törvény (a továbbiakban: Pmt.) 69. § (1) bekezdés e) pontja alapján a Pmt. szerinti felügyeletet ellátó szerv kezdeményezheti a könyvviteli szolgáltatást végzők nyilvántartásából történő törlést a Pmt. rendelkezéseinek megsértése, illetve a Pmt.-ben meghatározott kötelezettség nem megfelelő teljesítése esetén. A törvény a Pmt. már hatályos rendelkezését vezeti át az Szt. előírásain, kibővítve ezzel a könyvviteli szolgáltatás végzésére jogosító engedély visszavonásának és a nyilvántartásból való törlésnek az eseteit.

A 105. §-hoz

A törvény a módosításokkal összefüggő átmeneti rendelkezéseket tartalmazza.

A 106. §-hoz

A Pmt. alapján beiktatott, a könyvviteli szolgáltatást végzők nyilvántartásából történő törlés esetével összefüggésben is szükséges biztosítani az ismételt engedélykiadás és nyilvántartásba vétel lehetőségét, továbbá a közigazgatási szabályszegések szankcióiról szóló törvénnyel összhangban törlésre kerül az ismételt engedélykiadás és nyilvántartásba vétel lehetőségének időbeli korlátozása.

A Diákhitel Központ Zrt. működésének átstrukturálása miatt indokolttá vált az IFRS-ek kötelező alkalmazása bevezetésének egy évvel (2018-ról 2019-re) történő elhalasztása. A Magyar Export-Import Bank Zrt. esetében szintén indokolt az IFRS-ek alkalmazásának egy évvel történő elhalasztása a cégcsoporton belüli egységes alkalmazás érdekében.

A 107. §-hoz

A törvény hatályon kívül helyező rendelkezést tartalmaz az ismételt engedélykiadás és nyilvántartásba vételi lehetőség időbeli korlátozásának törlésével összefüggésben.

A Diákhitel Központ Zrt. működésének átstrukturálása miatt indokolttá vált az IFRS-ek kötelező alkalmazása bevezetésének egy évvel (2018-ról 2019-re) történő elhalasztása.

A 108. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 109. §-hoz

Az adóigazgatás szabályozásának átalakításával összefüggésben a törvény az Art.-ben szereplő rendelkezéseket átvéve rögzíti, hogy a közösségi adószámra és az összesítő nyilatkozatra vonatkozó rendelkezések tekintetében az eva-alany az általános forgalmi adóról szóló törvény szerint alanyi adómentességet választott adóalanyokkal esik egy tekintet alá.

Az adóigazgatás szabályozásának átalakításával összefüggésben a törvény rögzíti, hogy az eva-alanyok 2018. január 1-jétől az adatszolgáltatási kötelezettséget az általános forgalmi adóról szóló törvényben szereplő rendelkezéseknek megfelelően arról az adóévről szóló eva-bevallásban teljesítik, amelyben a számlát kiállították.

Az adóigazgatás szabályozásának átalakításával összefüggésben a törvény rögzíti, hogy az eva-alanyok 2018. július 1-jétől az adatszolgáltatási kötelezettséget az általános forgalmi adóról szóló törvényben szereplő rendelkezéseknek megfelelően teljesítik.

A 110. §-hoz

A törvény az adóigazgatás szabályozásának átalakításával összefüggő módosításokról gondoskodik. A döntés jogerejének jogintézménye helyett bevezetésre kerül a döntés véglegességének jogintézménye, a törvény a törvény érintett rendelkezésének módosításáról gondoskodik. Emellett a törvény a jogszabályok közötti koherencia érdekében pontosítja az adóhatóság elnevezését is.

A 111. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 112. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 113. §-hoz

Az italautomaták tekintetében előírt adatszolgáltatási kötelezettség adóhatóság felé történő teljesítésére vonatkozó határidő meghatározására - az új Art.-ben foglaltakkal egyezően - rendeleti szinten kerül majd sor, melyhez kapcsolódóan indokolt az adatszolgáltatásra vonatkozó szabályok pontosítása is.

A 114. §-hoz

Felhatalmazó rendelkezés.

A 115. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 116. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 117. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 118-119. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 120-121. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 122-123. §-hoz

Az adóigazgatás szabályozásának átalakításával összefüggő módosítások.

A 124. §-hoz

Az adóhatóság által foganatosítandó végrehajtási eljárásokról szóló törvénnyel összefüggő módosítás.

A 125. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 126. §-hoz

A módosítás az Ákr.-ben használt kifejezések átvezetését valósítja meg (jogerő) helyett végleges terminológia.

A 127. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 128. §-hoz

A jogszabályi kötelezettségen alapuló könyvvizsgálói tevékenység végzésének feltétele, hogy a természetes személy rendelkezzen a közfelügyeleti hatóság által kiállított igazolással és a Magyar Könyvvizsgálói Kamara tagja legyen. A törvény pontosítja és összehangolja az igazolás visszavonására és a kamarai tagság megszűnésére vonatkozó szabályokat a visszavonásra vagy a megszűnésre okot adó körülmények változtatása nélkül.

A 129. §-hoz

A jogszabályi kötelezettségen alapuló könyvvizsgálói tevékenység végzésének feltétele, hogy a gazdálkodó rendelkezzen a közfelügyeleti hatóság által kiadott engedéllyel és a Magyar Könyvvizsgálói Kamara nyilvántartásba vegye. A törvény pontosítja és összehangolja az engedély visszavonására és a nyilvántartásból való törlésre vonatkozó szabályokat a visszavonásra vagy a törlésre okot adó körülmények változtatása nélkül.

A 130. §-hoz

Az egyes törvényeknek a pénzügyi közvetítőrendszer fejlesztésének előmozdítása érdekében történő módosításáról szóló 2015. évi LXXXV. törvény 65. § (3) bekezdése 2018. január 1-jei hatálybalépéssel többlet követelményeket határozott meg a bankoknál jogszabályi kötelezettségen alapuló könyvvizsgálói tevékenységet ellátó pénzügyi intézményi minősítéssel rendelkező kamarai tag könyvvizsgálók, könyvvizsgáló cégek részére.

A törvény módosítja a 2018. január 1-jén hatályba léptetendő rendelkezéseket és a banknál végzett számviteli, ellenőrzési gyakorlat és a banknál végzett jogszabályi kötelezettségen alapuló könyvvizsgálói tevékenység ellátásában való közreműködés mellett lehetővé teszi, hogy a már korábban banknál jogszabályi kötelezettségen alapuló könyvvizsgálói tevékenységet ellátó könyvvizsgáló is megfeleljen ezeknek a feltételeknek.

Az új követelményeket a 2018. évi üzleti év könyvvizsgálatára kell először alkalmazni.

A 131. §-hoz

A törvény az európai uniós szabályozással összhangban pontosítja azon könyvvizsgálati dokumentációk körét, amely harmadik ország kérelmére a Magyar Könyvvizsgálói Kamaráról, a könyvvizsgálói tevékenységről, valamint a könyvvizsgálói közfelügyeletről szóló 2007. évi LXXV. törvénnyel összhangban a könyvvizsgálói közfelügyeleti feladatokat ellátó hatóság részvételével továbbíthatóak.

A 132. §-hoz

Átmeneti rendelkezés. A törvény egyértelművé teszi, hogy 2016. június 4-e előtt a Magyar Könyvvizsgálói Kamara által kiadott kamarai tagsági felvételről szóló igazolások a 2016. június 4-től hatályos Kkt. 9/G (1) bekezdés szerinti engedéllyel azonos joghatás kiváltására alkalmas.

A 133. §-hoz

Átmeneti rendelkezések.

A 134. §-hoz

Szövegcserés, technikai módosítások.

A 135. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 136. §-hoz

A hatályos szabályok értelmében az ingatlan bérbeadása, illetve egyes, az általános forgalmi adóról szóló 2007. évi CXXVII. tv. (Áfa tv.) törvényben meghatározott ingatlanok értékesítése adómentes. Az Áfa tv. értelmében az adóalany dönthet úgy is, hogy ezen adómentes ügyleteit adókötelessé teszi. A törvény meghatározza, hogy az adókötelessé tétel választására vonatkozó döntését az adóalany meddig köteles bejelenteni az adóhatóságnak. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 137. §-hoz

A hatályos szabályok értelmében az adóraktár üzemeltetője az Áfa tv.-ben meghatározott feltételek mellett eljárhat az őt megbízó adóalany adómentes Közösségen belüli termékértékesítésének érvényesítésében. Amennyiben az adóraktár üzemeltetője ebben a minőségében jár el, úgy azt a törvény értelmében be kell jelentenie az adóhatóságnak. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 138. §-hoz

A hatályos szabályok értelmében a közvetett vámjogi képviselő az Áfa tv.-ben meghatározott feltételek mellett eljárhat az őt megbízó adóalany adómentes Közösségen belüli termékértékesítésének érvényesítésében. Amennyiben a közvetett vámjogi képviselő ebben a minőségében jár el, úgy azt a törvény értelmében be kell jelentenie az adóhatóságnak. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 139. §-hoz

Az adózás rendjéről szóló, 2018. január 1-jétől hatályos törvény megszünteti az adószám felfüggesztésének jogintézményét. A törvény erre tekintettel kivezeti az ezzel kapcsolatos rendelkezéseket az az Áfa tv.-ből.

A 140. §-hoz

A törvény előírja, hogy egyes fordított adózás hatálya alá eső termékek esetében az adóalanynak az értékesítéséről adatszolgáltatási kötelezettséget kell teljesítenie.

A 141. §-hoz

Új közlekedési eszköz Közösségen belüli beszerzése minden esetben belföldön keletkeztet áfa fizetési kötelezettséget. Így abban az esetben is belföldön kell áfa-t fizetni, ha az új közlekedési eszközt beszerző egyébként nem adóalany személy, szervezet. A személygépkocsik és egyes motorkerékpárok belföldi forgalomba helyezése ugyanakkor regisztrációs adó fizetési kötelezettséget is keletkeztet. Ez utóbbit az állami adó- és vámhatóság állapítja meg és veti ki. Annak érdekében, hogy az ezen beszerzés tekintetében az áfa fizetésre kötelezett nem adóalany személyeket, szervezeteket ne terhelje túlzott adminisztrációs teher, a hatályos rendelkezések értelmében ez esetben a regisztrációs adóval együtt az áfa kivetése is megtörténik. Az adminisztráció csökkentés érdekében a törvény a kivetéses adózást kiterjeszti azon adóalanyokra is, akik (amelyek) tevékenységük okán egyébként mentesülnek az áfa bevallás benyújtása alól. Továbbá mivel felmerülnek olyan esetek, amelyek során a belföldi forgalomba helyezés, így a regisztrációs adó fizetési kötelezettség nem a Közösségen belüli beszerzés közvetlen következményeként, hanem egy azt követő belföldi értékesítés következményeként történik, a törvény rögzíti, hogy a kivetéses adózás feltétele, hogy az Közösségen belüli terméket beszerző egyúttal a regisztrációs adó alanya is legyen.

A 142. §-hoz

A törvény meghatározza, hogy az alanyi adómentesség választásáról vagy megszűnéséről az adóalany meddig nyilatkozik az adóhatóságnak. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 143. §-hoz

A törvény meghatározza, hogy a pénzforgalmi elszámolás választásáról vagy megszűnéséről az adóalany meddig nyilatkozik az adóhatóságnak. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 144. §-hoz

A mezőgazdasági tevékenységet folytató adóalany az Áfa tv. XIV. fejezete szerinti különös szabályok alkalmazása helyett választhatja a főszabály szerinti adózást. A törvény meghatározza, hogy az adóalany a különös szabályok szerinti jogállásának megváltozásáról vagy megszűnéséről meddig nyilatkozik az adóhatóságnak. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 145. §-hoz

A hatályos szabályok értelmében a viszonteladó dönthet úgy, hogy az egyedi nyilvántartáson alapuló módszer helyett az adómegállapítási időszakban fizetendő adó összegének megállapítása érdekében a globális nyilvántartáson alapuló módszert alkalmazza. A törvény meghatározza, hogy a viszonteladónak meddig kell nyilatkoznia ezen döntéséről az adóhatóságnak. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 146. §-hoz

A törvény meghatározza, hogy az Áfa tv. 220. § (1) bekezdésében említett esetekben a viszonteladó meddig nyilatkozik arról az adóhatóságnak, hogy az adómegállapítási időszakban fizetendő adó összegének megállapítására az egyedi nyilvántartáson alapuló módszert alkalmazza. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 147. §-hoz

A törvény meghatározza, hogy a viszonteladó meddig nyilatkozik arról az adóhatóságnak, hogy kijelentkezik az Áfa tv. különös szabályainak hatálya alól és tevékenységére az általános szabályokat alkalmazza. A rendelkezés tartalmilag nem új, azt 2017. december 31-ig az adózás rendjéről szóló törvény szabályozta.

A 148. §-hoz

A törvény azokat a technikai módosításokat tartalmazza, melyek amiatt váltak szükségessé, hogy egyes eljárási rendelkezések az adózás rendjéről szóló törvényből átkerülnek az Áfa törvénybe. Az adózás rendjéről szóló törvény értelmében, amennyiben az adóalany belföldön adóköteles tevékenységet végez, a belföldi adószám megállapítása érdekében köteles az állami adó- és vámhatósághoz bejelentkezni. Az áfa logikájából kifolyólag léteznek olyan ügyletek, amikor a teljesítési hely (az adóztatás) belföldön van a belföldön gazdasági céllal nem letelepedett (és erre nem köteles) adóalany által teljesített ügylet tekintetében. Az esetek egy részében ezek az ügyletek adómentesek, vagy az adófizetési kötelezettség az úgynevezett egyablakos rendszeren keresztül teljesíthető. A törvény ezért meghatározza, hogy melyek azok az ügyletek és melyek azok a feltételek, amelyek teljesítése esetén a belföldön gazdasági céllal nem letelepedett adóalanynak belföldön nem kell magát nyilvántartásba vetetnie az állami adó- és vámhatóságnál. A törvény továbbá meghatározza, hogy mentesül a bejelentkezési kötelezettség alól az adómentes ingatlanbérbeadást folytató, egyéni vállalkozónak nem minősülő természetes személy. A törvény tartalmilag nem új rendelkezés, azt 2017. december 31-ig az adózás rendjéről szóló törvény szabályozta.

A 149. §-hoz

A törvény tartalmában nem vezet be új rendelkezéseket, hanem azokat az alapvetően eljárási rendelkezéseket emeli át az adózás rendjéről szóló törvényből, melyek szorosan kapcsolódnak az Áfa tv.-ben meghatározott rendelkezések teljesítéséhez. Közösségi ügylet az adóalanyiság igazolása és az adófizetési kötelezettség ellenőrizhetősége érdekében csak úgynevezett közösségi adószám birtokában végezhető. A törvény előírja, hogy melyek azok az ügyletek, amelyekhez szükséges a közösségi adószám, és a közösségi adószám állami adó- és vámhatóság által történő megállapítása érdekében az adóalanynak hogyan kell eljárnia. A távértékesítésre vonatkozó szabályok értelmében az úgynevezett távértékesítéses ügyletek után az adót a termék feladásának, elfuvarozása megkezdésének helye szerinti tagállamban kell megfizetni, amennyiben ezen értékesítések adó nélküli összesített ellenértéke éves szinten nem haladta meg egy adott tagállam vonatkozásában a 100 000 EUR-t, vagy az ennek megfelelő nemzeti valutában számított összeget. A tagállamok döntésük alapján ezt az értékhatárt 35 000 EUR-ra, illetve az ennek megfelelő nemzeti valutában számított összegre csökkenthetik a versenytorzulás elkerülése érdekében. A termék feladásának, fuvarozásának rendeltetési helye szerinti tagállamban kell ugyanakkor az adót megfizetni, amennyiben ezen tagállam által meghatározott értékhatárt az ebbe a tagállamba irányuló távértékesítéses ügyletek adó nélküli összesített ellenértéke meghaladja, vagy amennyiben az értékesítő adóalany azt választja, hogy a rendeltetési tagállamban fizeti meg az értékhatár alatt az adót. A törvény ezen távértékesítési szabályok teljesítéséhez kapcsolódóan előírja egyrészt, hogy a külföldön letelepedett adóalany az általa teljesített távértékesítéses ügyletek után a belföldön teljesítendő adókötelezettségének teljesítéséhez mikor köteles belföldön magát nyilvántartásba vetetni az állami adó- és vámhatóságnál. Másrészt a törvény a belföldön letelepedett adóalany részére írja elő, hogy az általa teljesített távértékesítés után másik tagállamban keletkező adófizetési kötelezettsége teljesítését 15 napon belül köteles az állami adó- és vámhatóságnak bejelenteni.

A törvény rögzíti az adóalany adóköteles tevékenységének megkezdéséhez kapcsolódó nyilatkozatok módosítására vonatkozó szabályokat.

Ezek a rendelkezések tartalmukban megegyeznek azzal, amelyet a 2017. december 31-ig hatályos Art. tartalmaz.

A 150. §-hoz

Az adószám-felfüggesztés jogintézményének 2018. január 1-től történő megszüntetéséhez kapcsolódó átmeneti szabályozás.

A 151. §-hoz

A törvény az online számla adatszolgáltatás kapcsán 2018. július 1-jétől bevezetendő szabályokhoz kapcsolódóan tartalmaz átmeneti rendelkezéseket.

A 152. §-hoz

A közösségi ügyletek ellenőrizhetősége érdekében - a közösségi szabályozással összhangban - a törvény előírja, hogy mely ügyletek tekintetében, milyen gyakorisággal és milyen adatokról kell az adóalanynak úgynevezett összesítő nyilatkozatot benyújtania az állami adó- és vámhatósághoz. A törvény szerint az adóalanyoknak nyilatkozattételi kötelezettsége keletkezik azon személygépkocsik alvázszámáról, melyek után az adott adóelszámolási időszakban adófizetési kötelezettsége keletkezett termékimport, vagy Közösségen belüli termékbeszerzés jogcímén. A törvény adatszolgáltatási kötelezettséget ír elő a másik tagállami nem adóalany részére teljesített új közlekedési eszköz azonosító adatairól.

A törvény értelmében az adózás rendjéről szóló törvény újrakodifikálása során az Áfa tv.-be kerül átemelésre az a rendelkezés, amelynek értelmében adatszolgáltatási kötelezettség terheli az egyes gabonaféléket, olajnövényeket és fehérjenövényeket (Áfa tv. 6/A. számú melléklete) és az egyes acélipari termékeket (Áfa tv. 6/B. számú melléklete) értékesítő és beszerző adóalanyokat.

A törvény előírja, hogy az adóalanyok az áfa bevallásukkal együtt kötelesek úgynevezett összesítő jelentést adni partneri szinten azon általuk kibocsátott és befogadott számlák egyes adatairól, amelyekben az áthárított adó összege eléri vagy meghaladja az 1 000 000 forintot. A befogadott számlák tekintetében csak azon, fenti feltételnek megfelelő számlákról kell adatot szolgáltatni, amelyek tekintetében az adóalany adólevonási jogot gyakorolt. A törvény lehetővé teszi, hogy az adóalany döntése szerint az értékhatár alatti számlákról is adatot szolgáltasson.

Ezek a rendelkezések tartalmukban megegyeznek azzal, amelyet a 2017. december 31-ig hatályos adózás rendjéről szóló törvény tartalmaz.

A törvény 2018. július 1-jei hatályba lépéssel új alapokra helyezi a számlaszintű adatszolgáltatást. Egyrészt a törvény 1 millió Ft-ról 100.000 Ft-ra csökkenti az az értékhatárt, amely elérése esetén a számla adatairól adatszolgáltatást kell teljesíteni, másrészt a kiállított, illetve kibocsátott számlák esetében nem a számlát kibocsátó áfa bevallásának gyakoriságához köti az adatszolgáltatást, továbbá a számla Áfa tv. szerinti kötelező adattartalmáról kéri az adatszolgáltatást. A törvény a kibocsátott számlák tekintetében megkülönbözteti a nyomtatvány számlákat, és a számlázó programmal kiállított számlákat. Számlázó programmal kiállított számlák esetén azonnali elektronikus adatszolgáltatást ír elő a törvény, míg nyomtatvány számlák esetében a számlában szereplő áthárított adó összeghatárától függően heti vagy napi rendszerességű adatszolgáltatást. Ez utóbbi esetében az adatszolgáltatás egy erre a célra rendszeresített weblapon kell teljesíteni. A befogadott számlák esetében lévő adatszolgáltatás változatlan formában fennmarad.

A 153. §-hoz

A törvény az adózás rendjéről szóló törvény újrakodifikálása miatti módosítást, illetve az Áfa tv. átstrukturálása miatt szükséges technikai módosításokat vezeti át.

A 154. §-hoz

A törvény a gabonaszektorbeli fordított adózás 2019. január 1-jétől történő megszűnésére tekintettel az ehhez kapcsolódó adatszolgáltatási kötelezettséget is megszünteti.

A 155-158. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 159-162. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 163. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 164. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 165. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket

A 166. §-hoz

A törvény az adóigazgatás szabályozásának átalakításával összefüggő módosításokról gondoskodik.

A 167. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket

A 168-176. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 177. §-hoz

A Nemzeti Adó- és Vámhivatal hivatásos állományú tagjai és kormánytisztviselői által szolgálatteljesítési időben, illetve rendes munkavégzés során birtokban tartható vagyontárgyak, magáncélú telekommunikációs eszközök, készpénz, készpénzt helyettesítő eszközök korlátozásának szabályai az integritás céljait szolgálja. A részlet szabályok kifejtését a felhatalmazó rendelkezés alapján kiadandó NGM rendelet tartalmazza. A szabályozás a NAV speciális személyi állományára tekintettel kizárólag a pénzügyőrökre és kormánytisztviselőkre történik, a munkavállalókra és tisztjelöltekre nem.

A 178. §-hoz

A módosítás a NAV újabb feladataira tekintettel a személyi állományra vetített munkavállalói irányszámot módosítja 10%-ról 20%-ra. A megnövekedett és komplexebb feladatok teljesítése a humánerőforrás gazdálkodás során is kihívások elé állítja a szervezetet, mely megoldásaként a mértékszám emelését tarjuk alkalmas eszköznek.

A 179. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 180. §-hoz

Hatályon kívül helyező rendelkezések.

A 181. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 182. §-hoz

A népegészségügyi termékadóról szóló 2011. évi CIII. törvény (a továbbiakban: Neta tv.) 2016. január 1-jétől lehetővé teszi az adó alanyának, hogy a fizetendő népegészségügyi termékadó (neta) összegét csökkenthesse az adó-megállapítási időszakban egészségmegőrző programokkal kapcsolatban felmerült költségeivel, ráfordításaival, azzal, hogy a csökkentés összege legfeljebb az egyébként fizetendő neta összegének 10%-áig terjedhet. Egészségmegőrző programnak az adóalany vagy az egészségügyi államigazgatási szerv egészséges étkezésre, életmódra, a sportolás elősegítésére, ösztönzésére irányuló minden olyan tevékenysége, akciója, programja minősül, amely bármely magánszemély által, ingyenesen (vagy - 2017. január 1-jétől - legfeljebb 500 forint ellenében) érhető el. Az egészségügyi államigazgatási szerv által szervezett egészségmegőrző programhoz az adóalanyok praktikusan akként tudnak hozzájárulni, hogy meghatározott pénzösszege(ke)t utalnak át az egészségügyi államigazgatási szerv számlájára. Ekkor a fizetendő netát az átutalt/befizetett összeggel lehet csökkenteni (maximum a fizetendő neta 10%-áig). A törvény értelmében - az adózói adminisztrációs terhek csökkentése érdekében - opcionálisan lehetővé válik a neta-alanyok számára, hogy - a társasági adóban alkalmazott adófelajánláshoz hasonlóan - az adóbevallásban tett rendelkező nyilatkozattal felajánlják a fizetendő neta maximum 10%-át az egészségügyi államigazgatási szerv által szervezett egészségmegőrző programhoz való hozzájárulásként. Ennek összegét az állami adóhatóság a bevallás benyújtását követő 15 munkanapon belül utalja át az egészségügyi államigazgatási szerv számlájára, ha annak törvényi feltételei fennállnak (az adóalany adótartozása nem haladja meg a 100 ezer Ft-ot, az adóalany az adófizetési kötelezettségének határidőben eleget tett), majd az átutalást követő hónap 15. napjáig elektronikus adatközlés útján tájékoztatja az egészségügyi államigazgatási szervet a felajánlás összegéről, valamint - ha ahhoz a felajánlást tevő adóalany hozzájárul - az adóalany nevéről és székhelyéről.

Az adófelajánlás mellett - a törvény értelmében - megmarad a hatályos adócsökkentési lehetőség is, vagyis a neta alanya saját egészségmegőrző programot is szervezhet vagy az állami egészségmegőrző programhoz való hozzájárulását közvetlenül is átutalhatja az egészségügyi államigazgatási szerv számlájára (ennek összegével csökkentheti a fizetendő netát, maximum annak 10%-áig). A törvény szerint a jelenleg hatályos adócsökkentés és az adófelajánlás együttes összege nem haladhatja meg az adott adó-megállapítási időszakban fizetendő neta összegének 10%-át.

A 183. §-hoz

Szövegcserés módosítások.

A 184. §-hoz

Hatályát vesztő rendelkezés.

A 185. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 186. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 187. §-hoz

Az új Art. miatt szükséges jogtechnikai módosításokat tartalmazza.

A 188. §-hoz

Hatályát vesztő rendelkezések.

A 189-193. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 194. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 195. §-hoz

A törvény lehetővé teszi az államháztartásért felelős miniszter számára, hogy a központi költségvetésben a maradványelszámolás során az intézmények és fejezeti kezelésű előirányzatok által befizetett összeggel megnövelje az ezek felhasználására szolgáló kiadási előirányzatot.

A 196. §-hoz

A bírság tekintetében az Áht.-ben lévő adók módjára behajtandó köztartozássá minősítő rendelkezés felülvizsgálata volt indokolt az Ákr. szabályozására figyelemmel.

A 197. §-hoz

Tekintettel arra, hogy az Avt. alapján - az ott meghatározott kivétellel - az Ákr.-en alapuló megkereséssel érintett tartozások esetében a megkeresése napjától a késedelmi pótlékot a végrehajtást foganatosító szerv számítja fel, szükséges az Áht. vonatkozó szabályozásának kiegészítése.

A 198. §-hoz

A rendelkezés felülvizsgálata volt indokolt az Ákr. szabályozására figyelemmel.

A 199. §-hoz

A rendelkezés hatályon kívül helyezése indokolt tekintettel arra, hogy megszűnik az adószám felfüggesztés jogintézménye.

A 200. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 201. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 202. §-hoz

A 92/85/EGK irányelv 5. cikke a munkahelyi egészség és biztonság területén intézkedéseket ír elő, így munkáltatói kötelezettséget rögzít annak érdekében, hogy a várandós és szoptató munkavállalók munkahelyi kockázatnak való kitettsége elkerülhető legyen. A törvény ennek megfelelően módosítja az Mt.-t, amely alapján a munkáltatónak kötelezettsége a munkavállalók más munkakörbe történő áthelyezését megelőzően a munkafeltételeket és/vagy a munkaidő-beosztást átalakítani és ezt követően lehet csak a munkavállalónak az egészségi állapotának megfelelő munkakört kell felajánlani. [Mt. 51. § (3) bekezdés és 60. § (1) bekezdés]

A törvény megteremti a munkavállalói képviselő fogalmára vonatkozó rendelkezésnek a 2000. évi LXVII. törvénnyel kihirdetett a munkavállalók üzemi képviselőinek védelméről és kedvezményeiről szóló 135. sz. ILO Egyezménnyel való összhangját. A munkavállalói képviselő fogalmának meghatározásának abból a szempontból van jelentősége, hogy a munkavállalói képviselőnek minősülő munkavállaló munkaviszonyának jogellenes megszüntetése esetén a munkavállaló kérheti az eredeti munkakörbe történő visszahelyezést. A módosítás célja, hogy a szakszervezeti tisztségviselő számára is biztosítsa ezen igény érvényesítését. [Mt. 294. § (1) bekezdés e) pont]

A törvény az Mt. 120. § a) pontjában összefoglalóan jelöli meg a megváltozott munkaképességű munkavállalók pótszabadságra való jogosultságának esetkörét, tekintettel arra, hogy az Mt. alkalmazásában egyértelműsítésre kerül a megváltozott munkaképességű munkavállaló fogalma az Mt. 294. §-ában. [Mt. 120. § és 294. § (1) bekezdés l) pont]

A törvény egyértelművé teszi a szabályozást azzal, hogy pontosítja a megállapítható alapbér (Mt. 136. § (1) bekezdése), illetve százszázalékos teljesítés esetén a teljesítménybér (Mt. 138. § (5) bekezdés) minimális mértékét a kötelező legkisebb munkabér mellett a garantált bérminimumra történő utalás beillesztésével. [Mt. 136. § (1) bekezdés, Mt. 138. § (5) bekezdés]

Pontosító rendelkezés, amelynek az a célja, hogy az évenkénti felülvizsgálati kötelezettség a kötelező legkisebb munkabér mellett a garantált bérminimumra is kiterjedjen. [Mt. 153. § (2)-(4) bekezdés]

A 203. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 204. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 205. §-hoz

Az adóhatóság által foganatosítandó végrehajtási eljárásokról szóló törvény eredményeként 2018. január 1-jén hatályba lépő új törvény miatt szükséges módosítás.

A 206. §-hoz

Szövegcserés módosítások.

A 207. §-hoz

Tekintve, hogy 2018-tól az adózás rendjéről új törvény rendelkezik, a törvény hatályon kívül helyezi a közművezetékek adójáról szóló 2012. évi CLXVIII. törvény fölöslegessé váló rendelkezését.

A 208-210. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 211. §-hoz

A módosítás célja, hogy törvényi szinten lehetővé tegye az államháztartásért felelős miniszter számára a Teljesítésigazolási Szakértői Szerv bevonását az európai uniós és hazai költségvetési forrásból finanszírozott projektek költségnövekménye támogathatóságának vizsgálatára irányuló eljárásokban.

A 212. §-hoz

E rendelkezések az erre vonatkozó magyar jogharmonizációs kötelezettség teljesítése céljából jogosultságot adnak az állami adó- és vámhatóságnak, hogy az uniós tagállami közigazgatási együttműködés keretében beérkezett megkeresések teljesíthetősége, illetve a Jelentő Magyar Pénzügyi Intézménynek az Aktv.-ben előírt egyes kötelezettségei teljesítésének ellenőrzése céljából a tényleges tulajdonosi információk központi nyilvántartásából adatot igényeljen, és ezen adatokhoz hozzáférjen.

E rendelkezés az Aktv. általános rendelkezései közé helyezi ennek az adatigénylési jogosultságnak az előírását. Ennek oka alapvetően az, hogy a DAC5 szabályozás az adóügyekben történő közigazgatási együttműködés valamennyi formája tekintetében lehetővé teszi a tényleges tulajdonosra vonatkozó információk felhasználását. Így a szabályozás ezt az Aktv. keretei közötti általános felhasználhatóságot jeleníti meg az általános rendelkezések között. A módosítás ugyanakkor az adatszolgáltatás megfelelő szintű ellenőrzése érdekében nemcsak az európai uniós, hanem az azon kívüli országok tekintetében is megadja a lehetőséget a tényleges tulajdonosi információkhoz való hozzáférésre. Ennek oka az, hogy nemcsak a DAC5, hanem a CRS és a FATCA szabályozás alapján kötött Megállapodás is kiemelt szerepet tulajdonít az adatszolgáltatási kötelezettség megfelelő ellenőrzésének.

A 213. §-hoz

Szövegpontosítás a 2011/16/EU irányelvnek megfelelően.

A 214. §-hoz

E rendelkezések egy új, V/E. Fejezet beiktatásával tartalmazzák az OECD BEPS 5. jelentésének 5. fejezete által bevezetett, a feltételes adómegállapításra, valamint a szokásos piaci ár megállapítására vonatkozó határozatokban foglalt adatok az érintett adózók illetősége szerinti államok felé irányuló, előzetes megkeresés nélküli, spontán úton történő átadásának szabályait. Az új szabályok rögzítik az érintett államok felé irányuló adatszolgáltatási kötelezettséget, e kötelezettség alóli kivételeket, az információátadás időpontját, az átadandó információk körét és ezek adótitok-védelem alá tartozását, valamint az információcsere formáját.

A 215. §-hoz

Ezen átmeneti rendelkezések közül az új 45/G. § alapján az állami adó- és vámhatóság a tényleges tulajdonosi nyilvántartás szerinti adatigénylési jogosultságát első alkalommal a tényleges tulajdonosi információk központi nyilvántartását létrehozó jogszabály hatálybalépésének időpontjától gyakorolhatja. A rendelkezés indoka, hogy a jogharmonizációs kötelezettség teljesítésére rendelkezésre álló határidőben (2017. december 31.) még nem kerül sor a tényleges tulajdonosi központi nyilvántartás létrehozására. Ennek megfelelően az adatigénylési jogosultság gyakorlásának kezdeti időpontja értelemszerűen csak a tényleges tulajdonosra vonatkozó nyilvántartás működésének kezdetétől számítható.

Az új 45/H. § átmeneti rendelkezései a 2010. január 1-e és 2017. december 31-e között kiadott, módosított vagy meghosszabbított feltételes adómegállapításra, vagy szokásos piaci ár megállapítására vonatkozó határozatoknak az új V/E. Fejezetben meghatározott adatainak átadásáról rendelkeznek. A 2010. január 1-e és 2013. december 31-e között kiadott döntések egyes adatainak a kiadása csak abban az esetben kötelező, ha e döntések 2014. január 1-jén még alkalmazhatók voltak.

A 216. §-hoz

Ez a rendelkezés a módosított törvénynek a 2016/2258/EU irányelv átvételét jelző jogharmonizációs záradékát tartalmazza.

A 217. §-hoz

Szövegcserés módosítások.

A 218. §-hoz

Tekintettel arra, hogy az adott törvény által szabályozott eljárás nem tartozik az Ákr. hatálya alá, indokolt fenntartani az adók módjára történő utalást a törvényben.

A 219. §-hoz

Az Avt. rendelkezései alapján a végrehajtási eljárásban lefoglalt, de nem fellelhető gépjárművek tekintetében az állami adó- és vámhatóság tárgykörözést rendelhet el. E tárgykörözéshez kapcsolódó feladatokat az eljáró rendőri szerv végzi, azonban e feladat végrehajtása érdekében szükséges a részletszabályoknak - tehát, hogy mit tehet a körözési eljárást lefolytató szerv - a körözési nyilvántartási rendszerről és a személyek, dolgok felkutatásáról és azonosításáról szóló 2013. évi LXXXVIII. törvényben való rögzítése.

A 220. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 221. §-hoz

Tekintettel arra, hogy az Avt, rendelkezései alapján a Magyar Nemzeti Bankot megillető követelések esetében a fizetési kedvezményi kérelmeket nem az állami adó- és vámhatóság bírálja el, szükséges az adott jogszabályban a fizetési kedvezményi kérelmek elbírálásának alapvető szabályait rögzíteni.

A 222. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 223. §-hoz

Szövegpontosító rendelkezés.

A 224-226. §-hoz

Az adózás rendjének újraszabályozásának eredményeként 2018. január 1-jén hatályba lépő adóigazgatási rendtartásról szóló törvény, valamint az adózás rendjéről szóló törvény miatt szükséges módosítás.

A 227-229. §-hoz

Az Ákr. és a közigazgatási perrendtartásról szóló 2017. évi I. törvény (a továbbiakban: Kp.) hatálybalépésével összefüggő egyes törvények módosításáról szóló 2017. évi L. törvény (a továbbiakban: Módtv.) a terminológiai összhang megteremtése céljából 2018. január 1-jétől módosítja a vonatkozó reklámadó-szabályokat. Ezek a módosítások azonban nincsenek összhangban sem az Art., sem pedig a 2018-tól hatályba lépő új Art. rendelkezéseivel. Kifejezetten rögzíteni kell a reklámadó-törvényben, ha a reklámadó-szabályozás el kíván térni az Air. általános szabályaitól. Így mivel a 2018-tól hatályba lépő általános adóigazgatási szabályok szerint az elsőfokú adóhatóság határozata ellen fellebbezésnek van helye, közigazgatási per pedig csakis akkor indítható, ha az arra jogosultak valamelyike fellebbezett és a fellebbezést elbírálták, a reklámadó-törvényben rendelkezni kell arról, ha az adóhatóság első fokon véglegessé váló határozata nem fellebbezéssel, hanem közigazgatási perben támadható meg. Mindezek okán a törvény rendelkezik arról, hogy a Módtv. reklámadó-törvényt módosító rendelkezése nem lép hatályba, emellett megteremti az Ákr., a Kp. és a reklámadó-törvény közötti terminológiai összhangot, figyelemmel az Air. 2018-tól hatályba lépő általános szabályaira is.

A 230. §-hoz

Hatályon kívül helyezi az Rtv. fölöslegessé váló rendelkezését.

A 231. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 232. §-hoz

A törvény 2018. január 1-jéi hatállyal a törvényben szereplő pontosított szöveggel lépteti hatályba az egyes törvényeknek a pénzügyi közvetítőrendszer fejlesztésének előmozdítása érdekében történő módosításáról szóló 2015. évi LXXXV. törvény 65. § (3) bekezdésében szereplő követelményeket, ezért a (3) bekezdésének hatálybalépése 2018. január 1-jén már nem indokolt.

A 233. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 234. §-hoz

Az adózás rendjének újraszabályozásának eredményeként 2018. január 1-jén hatályba lépő törvények miatt szükséges módosítás.

A 235. §-hoz

A jogalkalmazást segítő és technikai pontosításokat tartalmazó rendelkezés.

A 236. §-hoz

A módosítás egyértelműsíti, hogy a Magyar Honvédség adózott termékkészletéből a NATO és a Békepartnerség katonai járműveinek üzemanyaggal történő kiszolgálása a jövedéki engedélyes kereskedői engedély alól mentes tevékenység.

A 237. §-hoz

A tagállamoknak a dohánytermékek és kapcsolódó termékek gyártására, kiszerelésére és értékesítésére vonatkozó törvényi, rendeleti és közigazgatási rendelkezései közelítéséről és a 2001/37/EK irányelv hatályon kívül helyezéséről szóló az Európai Parlament és a Tanács 2014/40/EU irányelve alapján 2019. május 19-ét követően a dohánytermék csomagolási egységén a képpel kombinált egészségvédő figyelmeztetések fölé már nem helyezhető adójegy vagy zárjegy. Ennek megfelelően, a zárjegy új elhelyezésére tekintettel, a cigaretta és a szivar, szivarka esetében nem lesz kötelező előírás a zárjegy eltépődése a doboz nyitásakor.

A 238. §-hoz

Az új Art. hatálybalépésével összefüggésben a jövedéki adóelőleg megfizetésére vonatkozó határidő feltüntetése.

A 239. §-hoz

Technikai pontosításokat tartalmazó rendelkezés.

A 240. §-hoz

A jövedéki bírság mérlegelésének szempontjait teremti meg a törvény az új Art. 237. §-a alapján.

A 241. §-hoz

A törvény alapján az Air.-ban és az új Art.-ben meghatározott kötelezettségek megszegése esetén is kiszabható jövedéki bírság.

A 242. §-hoz

Lehetőség nyílik arra, hogy a NATO és a Békepartnerség közúti katonai járműveinek a Magyar Honvédség készletéből üzemanyaggal történő adómentes kiszolgálására közvetlen mentesüléssel kerülhessen sor, az eddigi, közvetett mentességi forma mellett

A 243. §-hoz

A teljes denaturálás szabályainak formai egyszerűsítése és egyértelművé tétele annak kimondásával, hogy mindig a denaturálási eljárás elvégzésével áll be a mentesülés.

A 244. §-hoz

A hatályos Art. 43. § szerinti szabály elhagyásához kapcsolódóan szükséges rendelkezés annak biztosítására, hogy a bérfőzetőktől a bérfőzés után beszedett és az államnak befizetett adó ne befolyásolja a bérfőzést végző adóraktár engedélyesének egyéb adónemek vonatkozásában mutatkozó egyenlegeit, így a nettó tartozásvizsgálat eredményét. A jövedéki adó az elkülönült számláról az időszaki elszámolást követően kerül átvezetésre a NAV Bérfőzési szesz adó bevételi számláján megállapított fizetési kötelezettségekre.

A 245. §-hoz

A 3199/93/EK rendelet mellékletének III. pontjában felsorolt denaturálási eljárással denaturált alkohol a denaturálást elvégző magyarországi adóraktárból csak abba a tagállamba szállítható, amelynél az adott denaturálási eljárást a 3199/93/EK rendelet mellékletének III. része tartalmazza. Ha utólag ellenőrzéskor bebizonyosodik, hogy nem oda szállították a terméket, a gazdálkodó szankcionálandó. A rendelkezés technikai pontosítás, amely a kialakított gyakorlatban nem eredményez változtatást.

A 246. §-hoz

Jogalkalmazást segítő és technikai pontosításokat tartalmazó rendelkezés az Art. módosításával összefüggésben.

A 247. §-hoz

Hatályon kívül helyező rendelkezés az Art. módosításával összefüggésben.

A 248. §-hoz

A pénzügyi számlák automatikus cseréjét lehetővé tevő Megállapodást kihirdető törvény melléklete tartalmazza azokat a joghatóságokat, amelyek csatlakoztak az automatikus információcsere-megállapodáshoz. A kihirdetést követően azonban több állam, illetve joghatóság is csatlakozott a Megállapodáshoz. A módosítás lehetővé teszi a pénzügyi számlainformációk szabályainak alkalmazását 2018 évtől a felsorolt új partnerekkel.

A 249. §-hoz

A felügyeleti díj és annak pótléka Ákr. alapján történő behajthatósága érdekében szükséges volt a felügyeleti díj megfizetését elmulasztó ügyfelek tekintetében egy kötelező határozat beépítése az eljárás folyamatába, mivel döntés hiányában az Ákr. szerinti behajtásra nem volna lehetőség.

A 250. §-hoz

Tekintettel arra, hogy a tárgybeli eljárásokban az Ákr. szabályai irányadók, így törölni szükséges az adók módjára történő behajtásra vonatkozó rendelkezéseket.

A 251. §-hoz

A törvény módosítja az Ákr. 131. § (2) bekezdését annak érdekében, hogy az adóhatóság által foganatosított, részben eltérő jellegű követelések behajtására lehetőség szerint egységes szabályrendszer alapján egy törvény, az Avt. alkalmazásával kerüljön sor.

A 252. §-hoz

A törvény rendelkezik több, az Ákr. és a Kp. hatálybalépésével összefüggő egyes törvények módosításáról szóló 2017. évi L. törvénnyel már módosított rendelkezés hatályba lépésének elmaradásáról.

A 253. §-hoz

Hatályba nem lépő rendelkezések.

A 254. §-hoz

Az országonkénti jelentések cseréjét lehetővé tevő Megállapodást kihirdető törvény melléklete tartalmazza azokat a joghatóságokat, amelyek csatlakoztak az információcsere-megállapodáshoz. A kihirdetést követően azonban több állam, illetve joghatóság csatlakozott a Megállapodáshoz. A módosítás lehetővé teszi az országonkénti jelentések felsorolt új partnerekkel való információcseréjét.

Az országonkénti jelentések cseréjét lehetővé tevő Megállapodást kihirdető törvény melléklete tartalmazza azokat a joghatóságokat, amelyek a Megállapodás kihirdetését megelőzően csatlakoztak az információcsere-megállapodáshoz. A kihirdetést követően azonban 2017 évben több állam/joghatóság csatlakozott a Megállapodáshoz. A módosítás lehetővé teszi az országonkénti jelentések felsorolt partnerekkel való információcseréjét.

-----STARTING---POINT---VEGE---

A 255. §-hoz

Hatályba léptető rendelkezések.

A 256-257. §-hoz

Jogharmonizációs záradék.