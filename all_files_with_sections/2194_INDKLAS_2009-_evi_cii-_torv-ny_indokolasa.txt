2009. évi CII. törvény indokolása

a termőföldről szóló 1994. évi LV. törvény módosításáról

-----STARTING---POINT---ALTALANOS--- 

A termőföldről szóló 1994. évi LV. törvény főszabályként rögzíti, hogy külföldi magánszemély és jogi személy termőföld tulajdonjogát nem szerezheti meg, ugyanakkor a belföldi magánszemélyre vonatkozó szabályok irányadók azon tagállami állampolgárra, aki önálló vállalkozó mezőgazdasági termelőként kíván letelepedni Magyarországon, és legalább három éve folyamatosan, jogszerűen Magyarországon lakik és folytat mezőgazdasági tevékenységet. Ez utóbbi körülményről a mezőgazdasági igazgatási szerv állít ki hatósági igazolást, környezettanulmány alapján, amely során a mezőgazdasági tevékenység folytatását vizsgálja. A törvény hatályos 8/A. § (3) bekezdés a) pontja szerint az igazolás kiállítását nem tagadhatja meg, ha a tagállami állampolgárnak a tulajdonszerzést megelőző mindhárom évben mezőgazdasági tevékenységből volt bevétele, és ezt az adóhatóság igazolásával bizonyítja.

E rendelkezés lényegében lehetőséget teremt a tagállami állampolgárok földtulajdonszerzésére vonatkozó szabályok megkerülésére, kijátszására. Az ennek alapján kialakult visszaélésszerű gyakorlat a jogalkotói szándékkal ellentétes, és a termőföldvagyon védelméhez kapcsolódó nemzeti érdekek sérelmével jár.

A mezőgazdasági szakigazgatási szerv a bizonyítékokat szabadon mérlegelheti az igazolás kiadása során.

-----STARTING---POINT---RESZLETES---

-----STARTING---POINT---VEGE---