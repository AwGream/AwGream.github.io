1992. évi III. törvény indokolása

a családi pótlékról szóló 1990. évi XXV. törvény módosításáról

-----STARTING---POINT---ALTALANOS--- 

Az 1990. évi XXV. törvény 6. §-ának rendelkezése szerint a családi pótlék év eleji vagy évközi emeléséről - a gyermeknevelés tényleges költségeinek megfelelően - az Országgyűlés évente legalább kétszer dönt.

Az év eleji intézkedésnél az év egészére tervezett árnövekedés felének megfelelő, átlagosan 10,7%-os növekedést jelentő 300 Ft-os családi pótlék emelést differenciáltan célszerű felosztani, preferálva a többgyermekeseket, a gyermeküket egyedül nevelőket.

A törvény módosítása az egy gyermeket nevelőknél a támogatás 9,2%-os, a két gyermeket nevelőknél 9,7%-os, a három és több gyermeket nevelőknél 12,1%-os növelését jelenti, az egyedülálló szülők esetében mindhárom családtípusnál a támogatás növekedés magasabb.

A családi pótlék évközi emeléséről - az első félévi tényleges áralakulások ismeretében - 1992. II. félévében kell dönteni.

-----STARTING---POINT---RESZLETES---

-----STARTING---POINT---VEGE---