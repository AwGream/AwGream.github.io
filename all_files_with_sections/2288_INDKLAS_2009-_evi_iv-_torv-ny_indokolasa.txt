2009. évi IV. törvény indokolása

a lakáscélú kölcsönökre vonatkozó állami készfizetőkezességről

-----STARTING---POINT---ALTALANOS--- 

A gazdasági válság következtében jelentős mértékben megnőttek a lakosság terhei, különösen azoké, akik önhibájukon kívül elveszítették a munkahelyüket.

A Magyar Állam a rászorultság elvét figyelembe véve átmeneti segítséget nyújt készfizető kezesség formájában azoknak, akik lakáscélú kölcsönnel rendelkeznek, megfelelnek az e törvényben meghatározott feltételeknek és megállapodnak a pénzügyi intézménnyel a tartozás átütemezésében.

Az államháztartásról szóló 1992. évi XXXVIII. törvény 33. §-ának (13) bekezdése alapján a jogszabályi állami kezességvállalás alapján a központi költségvetés által kifizetett összeg a tartozás eredeti kötelezettjének állammal szembeni tartozásává válik, és azt adók módjára kell behajtani. Az adók módjára behajtandó tartozás előírása, nyilvántartása és végrehajtása az állami adóhatóság feladata.

-----STARTING---POINT---RESZLETES---

Az 1. §-hoz

A törvényben használt fogalmak meghatározását tartalmazza.

A 2-3. §-hoz

A törvényben meghatározott feltételeket teljesítő természetes személy a munkaviszonyának megszűnése esetén kezdeményezheti a lakáscélú kölcsönt nyújtó pénzügyi intézménynél az áthidaló kölcsön folyósítására vonatkozó hitelszerződés megkötését. Ha a felek megállapodnak, akkor a hitelszerződés megkötéséig a természetes személynek be kell nyújtani a törvényben meghatározott igazolásokat, amelyek megléte esetén kerülhet sor a szerződéskötésre. A pénzügyi intézménynek az igazolások valódiságát nem kell vizsgálnia.

A pénzügyi intézmény a hitelszerződés aláírását követő huszonnegyedik hónap utolsó napjáig a lakáscélú kölcsön esedékes törlesztő részleteinek és a természetes személy által vállalt törlesztés különbözetének összegével megegyező, továbbá a korábban esedékes, de még ki nem fizetett törlesztéssel megegyező összegű áthidaló kölcsönt folyósít. Az áthidaló kölcsönt a lakáscélú kölcsön törlesztésére lehet kizárólag felhasználni.

A természetes személy által befizetett összegből és az áthidaló kölcsönből kerül törlesztésre a lakáscélú kölcsön. A hitelszerződés aláírását követő huszonnegyedik hónap utolsó napjáig a természetes személyt fizetési kötelezettség nem terheli és ezt követően is csak kamatfizetési kötelezettsége lesz a tőketartozás mellett. Az áthidaló kölcsönt legfeljebb 10 év alatt kell visszafizetni azzal, hogy a lejárata nem haladhatja meg a lakáscélú kölcsön lejáratát.

Ha a természetes személy megszegi a szerződést, és nem fizeti meg az általa vállalt törlesztést, biztosítási díjat vagy megtakarítást, akkor a készfizető kezesség a szerződésszegés időpontjáig folyósított összegre áll fenn. Ha a pénzügyi intézmény felmondja a lakáscélú kölcsönt, akkor az áthidaló kölcsönt is fel kell mondania.

A pénzügyi intézmény a kezesség beváltását a hitelszerződés lejáratának időpontját vagy felmondás esetén a felmondás időpontját követő harmincadik napig kezdeményezheti. Ha a kezesség beváltása vagy a tartozás behajtása során az adóhatóság megállapítja, hogy a természetes személy vagy a háztartás más tagja hamisított, valótlan tartalmú iratokkal megtévesztette a pénzügyi intézményt, akkor a természetes személynek a kezesség beváltásakor kifizetett összeg 150%-át kell megfizetnie.

A természetes személynek, mint adósnak vagy adóstársnak a munkaviszonya megszűnésekor 90 napot meghaladóan nem lehet olyan tartozása, amely meghaladja a legkisebb összegű havi minimálbért vagy a havi törlesztő részlet összegét.

A természetes személy a havonta legfeljebb tízezer forint összegű törlesztő részlet megfizetése helyett életbiztosítási szerződéssel, lakás-előtakarékossági szerződéssel kombinált lakáscélú kölcsön esetén a biztosítási díj és/vagy a megtakarítási összeg fizetését válassza.

-----STARTING---POINT---VEGE---

A 4. §-hoz

A törvény hatálybalépésével kapcsolatos rendelkezéseket tartalmazza.

Az 5. §-hoz

A rendelkezés célja, hogy a Magyar Állam, illetőleg a nevében vagy javára eljáró személy számára felhatalmazást adjon a Magyar Állam szabad pénzeszközeinek kezelése keretében olyan ügyletek létrehozására, amelyek végső soron a hitelintézeti szektor likviditását képesek biztosítani. E lehetőség korlátozott, és kizárólag azokban az esetekben alkalmazható, ha a pénzügyi közvetítőrendszer stabilitását potenciálisan veszélyeztető helyzet áll fenn a gazdaságban. A célja is meghatározott, azaz végső soron a hazai gazdaság, a vállalkozások forráshelyzetének javítását kell, hogy szolgálja.