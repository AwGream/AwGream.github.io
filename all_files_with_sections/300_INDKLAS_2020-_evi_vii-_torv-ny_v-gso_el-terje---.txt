2020. évi VII. törvény végső előterjesztői indokolása

a Magyarország helyi önkormányzatairól szóló 2011. évi CLXXXIX. törvény módosításáról

-----STARTING---POINT---ALTALANOS--- 

A Javaslat az elmúlt időszak tapasztalatait figyelembe véve módosítja a Magyarország helyi önkormányzatairól szóló 2011. évi CLXXXIX. törvény (a továbbiakban: Mötv.) egyes rendelkezéseit. Az önkormányzati választásokat követően a listán mandátumot szerzett képviselők esetében gyakran előfordul, hogy nem veszik át megbízólevelüket. Az önkormányzat zavartalan működésének követelményére, a jogbiztonságra, valamint a választói akaratra tekintettel, a módosítás értelmében a megbízólevelét át nem vevő személy jelöltként továbbra is a listán marad, és képviselői megbízatást szerezhet, ha a megbízólevelét át nem vevő jelöltön kívül a listán szereplő valamennyi jelölt kiesett. A Javaslat ezen felül módosítja az Mötv. önkormányzati képviselők és a nem képviselő bizottsági tagok, valamint a polgármesterek összeférhetetlenségére vonatkozó rendelkezéseit.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

Az önkormányzati választásokat követően a listán mandátumot szerzett képviselők esetében gyakran előfordul, hogy nem veszik át megbízólevelüket. Az önkormányzat későbbi zavartalan működését veszélyeztetheti, a választói akarat csorbítását eredményezheti, ha képviselői hely üresedése esetén ezen személyek akkor sem válhatnak képviselővé, ha a listán már nem szerepel jelölt. Az ilyen esetek elkerülése érdekében, a jogbiztonság követelményének is eleget téve, valamint a választói akarat arányos érvényesülése érdekében a jogalkotó lehetővé teszi az önkormányzati képviselővé válást.

A 2-3. §-hoz

Az önkormányzati képviselőkre, valamint a főállású polgármesterekre vonatkozó összeférhetetlenségi szabályok pontosítása.

A 4. §-hoz

Az Mötv. sarkalatossági rendelkezései kiegészülnek az új átmeneti rendelkezésekkel.

Az 5. §-hoz

A szabályozás az önkormányzatok működőképessége érdekében átmeneti szabállyal rendezi azt a helyzetet, hogy amikor minden jelölt kiesett a listáról egymástól akár független okokból, akkor is érvényesülhessen a választásokon kifejezett választási akarat, emellett az Mötv. 72. § (2) bekezdés c) pontjához kapcsolódó átmeneti rendelkezést tartalmaz.

-----STARTING---POINT---VEGE---

A 6. §-hoz

Hatályba léptető rendelkezést tartalmaz.

A 7. §-hoz

Sarkalatossági záradék.