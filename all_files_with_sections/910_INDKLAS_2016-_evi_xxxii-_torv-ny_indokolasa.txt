2016. évi XXXII. törvény indokolása

a közigazgatási bürokráciacsökkentés keretében egyes adminisztratív kötelezettségek megszüntetésével összefüggő törvénymódosításokról

-----STARTING---POINT---ALTALANOS--- 

A törvény a közigazgatási bürokráciacsökkentés folytatása keretében egyes adminisztratív terheket keletkeztető kötelezettségek megszüntetése, továbbá a jogrendszer részét képező, de érdemi, joghatás kiváltására már nem alkalmas rendelkezéseket tartalmazó törvények hatályon kívül helyezése érdekében szükséges törvénymódosításokra irányul.

A törvény az „Államreform II. - a bürokráciacsökkentés programjában” lefektetett jogpolitikai célnak megfelelően az adminisztrációs terhek jogszabályok deregulációs célú felülvizsgálatát szolgálja. Erre tekintettel olyan törvények hatályon kívül helyezésére kerül sor, amelyek ugyan még hatályosak - és így a jogrendszer részét képezik - ugyanakkor nem fejtenek ki érdemi joghatást, mivel normatív tartalommal nem, vagy csak alig rendelkeznek. A törvény a jogi túlszabályozottság megszüntetését célzó törekvése mellett maradéktalanul tekintettel van a jogrendszer kiszámíthatóságába vetett bizalmi elvre, amely - értelemszerűen a jogszabályok címzettjei mellett - a jogalkotó elemi érdeke is. Ennek megfelelően a törvényben csak olyan jogszabályok formai deregulációjára kerül sor, amelyek tekintetében a jogalkalmazás során - a mögöttes joganyag hatályvesztése okán - esetlegesen bizonytalan jogi helyzet előfordulása teljes mértékben kizárható.

A bejelentési kötelezettségek csökkentése arra irányul, hogy az ügyfélnek a jelenleginél kevesebb alkalommal legyen kötelessége a hatósághoz fordulni, csökkenjen az ügyfél-hatóság interakciók száma. Amennyiben az ügyfél valamely adatát (például a lakcímét vagy a székhelyét) több nyilvántartás vagy a tevékenysége gyakorlásához szükséges névjegyzék tartalmazza, akkor a jelenlegi szabályok szerint az adat megváltozását minden nyilvántartás tekintetében külön-külön, egyenként be kell jelentenie.

Egyes névjegyzékekben és egyéb nyilvántartásokban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását egyéb nyilvántartást, névjegyzéket vezető szervnek is be kell jelenteni. A módosító rendelkezések szerint ez a többszörös bejelentési kötelezettség úgy változik, hogy a bejelentőnek egyetlen szerv számára kell az adatváltozást bejelentenie, és ez a szerv fogja az információt továbbítani az adatváltozással érintett többi nyilvántartást vezető szervnek.

-----STARTING---POINT---RESZLETES---

Az 1. §-hoz

A bejelentés és változás-bejelentés szabályainak módosítása az adminisztrációs terhek csökkentésére irányul. A módosítás lehetővé teszi, hogy a vámszabad területi társaság cégbírósági bejegyzéséhez szükséges vámhatósági határozatról szóló igazolást - ha a kérelméhez nem csatolja - a vámszabad területi társaság által indítványozott cégbírósági megkeresésre az állami adó- és vámhatóság vámhatóság küldje meg.

A 2. §-hoz

A változás-bejelentés szabályainak módosítása az adminisztrációs terhek csökkentésére irányul. Az egészségügyi szolgáltató személyekről és szervezetekről vezetett nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását az egészségügyi szolgáltató személyekről és szervezetekről vezetett nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így az egészségügyi szolgáltató személyekről és szervezetekről vezetett nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 3. §-hoz

A bírósági végrehajtásról szóló 1994. évi LIII. törvény módosítása megszünteti a lakóingatlan lefoglalásával kapcsolatos, a végrehajtást kérőt terhelő, az ingatlan fekvése szerint illetékes jegyző felé történő bejelentési kötelezettséget. A jegyző értesítéséről a végrehajtó gondoskodik, és nem kerül sor igazolás kibocsátására.

Egyszerűsödik továbbá az árveréssel kapcsolatban lakóingatlan kiürítésére irányuló kérelemmel összefüggő bejelentési eljárás. Ennek eredményeképpen csökkennek a végrehajtási eljárással kapcsolatos, a végrehajtást kérőt terhelő adminisztratív terhek. A fentieken túl a § átmeneti rendelkezéseket tartalmaz.

A 4. §-hoz

Tekintettel arra, hogy a személyazonosító jel helyébe lépő azonosítási módokról és az azonosító kódok használatáról szóló 1996. évi XX. törvény (a továbbiakban: Szaztv.) 9. § (2) bekezdése alapján az (1) bekezdésben meghatározott hatósági igazolványok kiállítása jelenleg is díjmentes - többek között - eltulajdonítás esetén, ezért a 9. § kiegészítésre kerül azzal, hogyha erről a kiállító hatóság hivatalból tudomást szerez, akkor hivatalból pótolja az eltulajdonított igazolványt.

A Szaztv. 16. §-ának módosítása az állampolgárok adminisztratív terheinek csökkentését szolgálja. A módosítás igazodik ahhoz az életszerű helyzethez, hogy az állampolgárok jellemzően a rendőrségen jelentik be a hatósági igazolvány(ok) eltulajdonítását, így a bejelentésnek a rendőrség részéről az adóhatóság felé történő továbbításával az ügyfél mentesül egy külön bejelentési kötelezettség alól.

A Szaztv. 21. §-a a rendőrség számára - a Szaztv. kiegészülő 16. § (2) bekezdéséhez hasonlóan - előírja, hogy amennyiben a TAJ-számot tartalmazó hatósági igazolvány eltulajdonításáról a rendőrség tudomást szerez, akkor köteles haladéktalanul értesíteni az egészségbiztosítási szervet, aki mint kiállító hatóság a Szaztv. kiegészülő 9. § (3) bekezdése alapján hivatalból intézkedik a hatósági igazolvány kiállításáról.

Az 5. §-hoz

A természeti értékek védelme mind a hatóság, mind az állampolgárok részéről kötelezettséget jelentő, az Alaptörvényből eredő elvárás. A védelmi szint csökkenésének elkerülése érdekében az épített környezet alakításáról és védelméről szóló 1997. évi LXXVIII. törvény (a továbbiakban: Étv.) jelen törvény szerinti módosítása miatt szükséges a természet védelméről szóló törvény kiegészítése a kivitelező felelősségének előírásával.

A 6. §-hoz

Az Étv. módosítása megszünteti a természeti érték, építészeti vagy régészeti emlék, illetőleg építménnyel kapcsolatos képzőművészeti alkotás előkerülésével kapcsolatos bejelentési kötelezettséget tekintettel arra, hogy a fenti értékek védelmét a természet védelméről szóló törvény jelen törvényben foglalt módosítása, továbbá a kulturális örökség védelméről szóló törvény megfelelően biztosítja.

A 7. §-hoz

A muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény 57. § (2) bekezdésének hatályon kívül helyezése a könyvtárhasználattal járó adminisztratív terhek csökkentését célozza.

A 8. §-hoz

A változás-bejelentés szabályainak módosítása az adminisztrációs terhek csökkentésére irányul. Az ingatlan-nyilvántartásban olyan adatok is szerepelnek, amelyek tekintetében más nyilvántartás minősül közhitelesnek (például személyi adat- és lakcímnyilvántartó szerv által vezetett nyilvántartás), ezért ezen adatok változását annak a nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így az ingatlan-nyilvántartást - vezető szerveknek továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

Indokolttá vált továbbá annak az ingatlan-nyilvántartásról szóló 1997. évi CXLI. törvényben (a továbbiakban: Inytv.) történő kimondása, hogy abban az esetben, ha a beadvány elbírálását kérelemre a tulajdonjog bejegyzési engedély benyújtásáig függőben kell tartani, mivel a bejegyzési kérelem elutasításának az Inytv. 39. § (3) bekezdése, illetve 39. § (4) bekezdése alapján nincs helye, a tényállás teljes körű tisztázására - adott esetben a pótolható hiányok tekintetében a hiánypótlási felhívás kiadására - a tulajdonjog bejegyzési engedély benyújtását követően kerüljön sor.

A függőben tartással kapcsolatos módosítással elkerülhető, hogy olyan beadványok is foglalhassák a ranghelyet, amelyek esetében a beadvány olyan hiányosságokban szenved, amely miatt a kérelem határozattal történő vagy érdemi vizsgálat nélküli (végzéssel történő) elutasításának lenne helye.

A 9. §-hoz

Az egészségügyről szóló 1997. évi CLIV. törvény (a továbbiakban: Eütv.) 110. §-a tekintetében a változás-bejelentés szabályainak módosítása az adminisztrációs terhek csökkentésére irányul. A működési nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a működési nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a működési nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

Az Eütv. 116/A. §-a tekintetében a változás-bejelentés szabályainak módosítása az adminisztrációs terhek csökkentésére irányul. A szakorvos-, szakfogorvos-, szakgyógyszerész- és szakpszichológus-képzés államilag támogatott képzésben részt vevőről vezetett nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a szakorvos-, szakfogorvos-, szakgyógyszerész- és szakpszichológus-képzés államilag támogatott képzésben részt vevőről vezetett nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a szakorvos-, szakfogorvos-, szakgyógyszerész- és szakpszichológus-képzés államilag támogatott képzésben részt vevőről vezetett nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

Az Eütv. 217. §-a tekintetében a változás-bejelentés szabályainak módosítása az adminisztrációs terhek csökkentésére irányul. A halottvizsgálati szaktanácsadókról vezetett nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a halottvizsgálati szaktanácsadókról vezetett nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a halottvizsgálati szaktanácsadókról vezetett nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 10. §-hoz

A közúti közlekedési nyilvántartásról szóló 1999. évi LXXXIV. törvény módosítása a parkolási igazolványokkal kapcsolatos hatáskört telepítő törvényi szintű szabályozást tartalmazza.

A 11. §-hoz

A kulturális örökség védelméről szóló 2001. évi LXIV. törvény módosítása a védetté nyilvánított kulturális javakkal, továbbá a régészeti emlékek, leletek vagy annak tűnő tárgyakkal kapcsolatos bejelentési kötelezettségekkel összefüggő adminisztratív terhek csökkentését célozza. Ha régészeti feltárás nélkül régészeti emlék, lelet vagy annak tűnő tárgy kerül elő, azt a módosítás alapján nem a jegyzőnek, hanem az örökségvédelmi hatóságnak kell bejelenteni.

A változás-bejelentés szabályainak módosítása az adminisztrációs terhek csökkentésére irányul. A védetté nyilvánított kulturális javak nyilvántartásában olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a védetté nyilvánított kulturális javak nyilvántartását vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a védetté nyilvánított kulturális javak nyilvántartását - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A módosítás megszünteti a védetté nyilvánított kulturális javak kereskedelmi forgalomban történő átruházásával kapcsolatos, a kereskedőt és a tulajdonost (birtokost) egyaránt terhelő bejelentési kötelezettséget. Ennek eredményeképpen a bejelentési kötelezettséget a kereskedőnek kell teljesíteni.

A 12. §-hoz

A közvetítői tevékenységről szóló 2002. évi LV. törvény (a továbbiakban: Ktv.) szerinti változás-bejelentés szabályainak módosítása az adminisztrációs terhek csökkentésére irányul. A közvetítői névjegyzékben olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a közvetítői névjegyzéket vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a közvetítői névjegyzéket - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 13. §-hoz

A Ktv. módosítását tartalmazza tekintettel arra, hogy közvetítői tevékenység 2016. január 1-jétől a szolgáltatási tevékenység megkezdésének és folytatásának általános szabályairól szóló 2009. évi LXXVI. törvény szerinti bejelentés alapján gyakorolható.

A 14. §-hoz

A jogi segítségnyújtásról szóló 2003. évi LXXX. törvény szerinti változás-bejelentés szabályainak módosítása az adminisztrációs terhek csökkentésére irányul. A jogi segítői névjegyzékben olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a jogi segítői névjegyzéket vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a jogi segítői névjegyzéket - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek. Csökkennek továbbá a peren kívüli támogatás, továbbá a polgári eljárásokban nyújtott támogatás igénylésével kapcsolatos adatváltozás-bejelentési kötelezettséggel összefüggő adminisztratív terhek.

A 15. §-hoz

A módosítás az adminisztrációs terhek csökkentésére irányul azáltal, hogy a közfoglalkoztatónak nem kell az állami adóhatóságnak és a megyei foglalkoztatási szervnek is bejelentenie a közfoglalkoztatási jogviszony megszüntetését, arról az adóhatóság értesíti az állami foglalkoztatási szervet.

Ezen túl a változás-bejelentés szabályainak módosítása az adminisztrációs terhek csökkentésére irányul. Az adóhatóságok által vezetett nyilvántartásokban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a z adóhatóságoknak is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így az adóhatóságok által vezetett nyilvántartásokat - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 16. §-hoz

A változás-bejelentés szabályainak módosítása szintén az ügyfélre háruló adminisztrációs terhek csökkentésére irányul. A vámhatóság adóraktár engedélyesekre, valamin a jövedéki adóról és a jövedéki termékek forgalmazásának különös szabályairól szóló 2003. évi CXXVII. törvény 57/C. § (2) bekezdésében meghatározottakra vonatkozó nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását az vámhatóságnak is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a fenti nyilvántartásokat - vezető szervek számára továbbítsa.

A 17. §-hoz

A változás-bejelentés szabályainak módosítása az adminisztrációs terhek csökkentésére irányul. Az „art” mozikról és mozitermekről vezetett hatósági nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását az „art” mozikról és mozitermekről vezetett hatósági nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így az „art” mozikról és mozitermekről vezetett hatósági nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 18. §-hoz

A Ket. 2016. január 1-jén hatályba lépett módosítása a közigazgatási hatósági eljárások időtartamának csökkentése érdekében bevezette a függő hatályú döntés jogintézményét, és emellett jelentős mértékben szűkítette az eljárás felfüggesztésére okot adó körülmények körét.

A függő hatályú döntés az eljárások ésszerű határidőn belül történő befejezését garantálja oly módon, hogy a rugalmas ügyintézési határidőtől eltérően minden eljárási cselekménytől és körülménytől függetlenül az eljárás 2 hónapon belüli befejezésére ösztönzi a hatóságot, és ezt hatékonyan érvényesülő jogkövetkezményekkel biztosítja.

Amennyiben az eljárás felfüggesztésére annak megindulását követő nyolc napon belül kerül sor, akkor nincs helye függő döntés meghozatalának, és a felfüggesztés végét követő nyolc napon belül kell függő hatályú döntést hozni. Ha pedig már van függő hatályú döntés, de nyolc napot követően felfüggesztik az eljárást, akkor az eredeti függő hatályú döntéshez nem kapcsolódnak jogkövetkezmények, és a felfüggesztést követően új függő hatályú döntést kell hozni. A rendelkezés egyértelműsíti a függő hatályú döntés kapcsán, hogy az eljárás során hozott felfüggesztő döntést megelőzően hozott függő hatályú döntéshez joghatás nem kapcsolódik.

A Ket. az általános felfüggesztési esetek szűkítése mellett biztosítja, hogy külön törvényi rendelkezés meghatározott eljárások tekintetében felfüggesztésére adjon lehetőséget. A külön törvényi felfüggesztési esetek között találhatók olyan körülmények, amelyek nem az eljárás első nyolc napjában, hanem a függő hatályú döntés meghozatalát követően merülnek fel.

Ezen törvényi rendelkezésekre tekintettel a Ket. jelen módosítása arra irányul, hogy a függő hatályú döntés meghozatalát követően felmerült, törvényben indokoltan rögzített felfüggesztési ok esetén az objektív 2 hónapos ügyintézési korlát jogkövetkezményei ne terheljék a hatóságot. Ezzel párhuzamosan azonban annak szabályozására is sor kerül, hogy a felfüggesztés időtartamát követően a hatóság hozza meg a függő hatályú döntést, ezzel biztosítva, hogy a felfüggesztési ok elhárultát követően az eljárás az objektív ügyintézési időtartama garantált legyen.

A függő hatályú döntés hatékony eljárásvezetésre készteti a hatóságot, így a rendelkezésére álló eszközökkel azt elérheti, hogy az eljárásban valamilyen módon közreműködő szervek és személyek magatartása ne eredményezze az eljárás elhúzását. Ezek az eszközök azonban nem biztosítják minden esetben, hogy az eljáró hatóságon kívüli szereplő mulasztás és késedelem nélkül fogja teljesíteni a kötelezettségét.

A gyakorlati jogalkalmazás tapasztalatai szerint a szakhatóságok és a belföldi jogsegély keretében megkeresett szervek helyett is az eljáró hatóság viseli az eljárás elhúzódásának jogkövetkezményeit. Erre tekintettel olyan szabály megalkotása szükséges, amely alapján az eljárás elhúzódása esetén minden érintett szerv a saját tevékenysége körében felmerült illeték, díj, illetve költség tekintetében viseli a jogkövetkezményeket.

A 19. §-hoz

A közérdekű önkéntes tevékenységről szóló 2005. évi LXXXVIII. törvényben meghatározott változás-bejelentés szabályainak módosítása az adminisztrációs terhek csökkentésére irányul. A nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, ezért ezen adatok változását annak a nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást vezető szervnek, így a családpolitikáért felelős miniszter számára is továbbítsa.

A 20. §-hoz

A személy- és vagyonvédelmi, valamint a magánnyomozói tevékenység szabályairól szóló 2005. évi CXXXIII. törvényben meghatározott változás-bejelentés szabályainak módosítása az adminisztrációs terhek csökkentésére irányul. A nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, ezért ezen adatok változását annak a nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást vezető szervnek, így a rendőrség számára is továbbítsa.

Figyelemmel továbbá az igazolvány adattartalmára, a módosítás megteremti annak a lehetőségét, hogy az igazolvány adataiban bekövetkező változás esetén is megszűnjön a többszörös adminisztratív teher azáltal, hogy az igazolvánnyal rendelkező személy kérésére a közhiteles nyilvántartást vezető szerv értesíti a rendőrséget az igazolvány adataiban történő változásról.

A 21. §-hoz

A törvény alapján vezetett cégnyilvántartás közhiteles, ugyanakkor az abban kezelt egyes adatok más - ezen adatok tekintetében nem közhiteles - nyilvántartásokban, névjegyzékekben is szerepelnek. Ezen adatok változását jelenleg minden olyan nyilvántartást vezető szervnek külön be kell jelenteni, amelyben az adat szerepel. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás értelmében a cégbíróság a cég bejegyzett adatainak változásáról, továbbá a cég törléséről értesíti azt a közhiteles nyilvántartást vezető szervet, amely esetében a céginformációs szolgálat elektronikus értesítésének feltételei biztosítottak. Ennek eredményeképpen, ha a szükséges technikai feltételek rendelkezésre állnak, a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 22-24. §-hoz

A kisajátításról szóló 2007. évi CXXIII. törvény (a továbbiakban: Kstv.) módosítása a kisajátítási eljárások lefolytatásának egyszerűsítését és ezáltal a gyorsítását célozza.

A kisajátítási eljárások hatékonyabbá tétele érdekében a módosítás lehetővé teszi, hogy - ha ennek feltételei fennállnak - maga a kisajátítási hatóság végezzen el olyan cselekményeket, melyek eddig külső szerv (szakértő, illetve gyámhatóság) közreműködését igényelték.

A Kstv. hatályos előírásai alapján a kisajátítási kártalanítás megállapítása érdekében minden esetben kötelező az igazságügyi szakértői tevékenységről szóló törvény szerinti szakértőt kirendelni [Kstv. 25. § (2) bekezdés].

A szakértő igénybevétele bár nem számít bele a jogi ügyintézési határidőbe [a közigazgatási hatósági eljárás és szolgáltatás általános szabályairól szóló 2004. évi CXL. törvény (a továbbiakban: Ket.) 33. § (3) bekezdés j) pont], de jelentősen megnöveli az eljárás bruttó, vagyis tényleges idejét, mivel a szakértők kevés száma folytán nehézkes azok eljárásba történő bevonása illetve sokszor nem teljesül a szakvélemény - a Ket. 59. § (7) bekezdés folytán alkalmazandó 33. § (8) bekezdés szerinti - 15 napos határidőben való elkészítése (a legtöbb szakvélemény 30 vagy annál több nap alatt készül el).

Ugyanakkor a Ket. általános szabálya alapján csak akkor szükséges szakértő kirendelése, ha a hatóság nem rendelkezik megfelelő szakértelemmel (Ket. 58. §). Ebből következőleg a hatóságnál meglévő kellő szakértelem esetén nem indokolt szakértő kirendelése.

Ezért a külső szakértő kötelező igénybevétele mellőzhető, ha a kisajátítási hatóság ügyintézője a szükséges szakértelemmel rendelkezik (egy ilyen alkalmazott foglalkoztatásának kötelezővé tétele a közszolgálati tisztviselők képesítési előírásairól szóló 29/2012. (III. 7.) Korm. rendelet módosításával lehetséges). Ebben az esetben tehát nem kellene külső szakértőt kirendeli a kártalanítás megállapításához, mert azt - a kellő szaktudás birtokában - maga a kisajátítási hatóság állapítaná meg.

Ezért a módosítás - a Ket. említett szabályával összhangban - kimondja, hogy csak akkor szükséges szakértő kirendelése, ha a szükséges szakértelemmel a kisajátítási hatóság nem rendelkezik [Kstv. 25. § (2) bekezdés és 39. § (4) bekezdés módosítása].

Ha az adott ingatlan értékének a meghatározása több szakterületet érint, akkor természetesen csak akkor mellőzhető a szakértő (vagy szakértők) kirendelése, ha a kisajátítási hatóság ügyintézője minden releváns területen rendelkezik szakértelemmel; ellenkező esetben a saját szakértelmével nem rendezhető kérdésekben a szakértőt ki kell rendelni.

A hatóság általi „szakértés” időtartama - ellentétben a külső szakértő eljárásával - beszámít a jogi ügyintézési határidőbe, ezért szükséges, hogy a kisajátítási eljárás jelenlegi 45 napos határideje 60 napra emelkedjen [Kstv. 22. § (2) bekezdés módosítása].

A módosítás nem érinti a szakértői kirendelés esetére a Kstv.-ben meglévő többi szabályt (a szakértő jogai, a szakvélemény felek általi megtekintése, véleményezése stb., lásd Kstv. 25-27. §), ugyanis ezen rendelkezések a módosítást követően is alkalmazandóak lesznek abban az esetben, ha a kisajátítási hatóság - az adott kérdésben való szakértelem hiányában - mégis szakértőt rendel ki. Csupán azon rendelkezések módosítása volt indokolt, melyek a szakértő kötelező kirendelését feltételezték [Kstv. 14. § (4) bekezdés, 26. § (5) bekezdés módosítása]. A módosítás nem érinti továbbá a szakértő előzetes kirendelésének a lehetőségét tartalmazó rendelkezéseket sem (Kstv. 37/B-37/D. §), mert ezen lehetőséggel akkor is lehet élni, ha egyébként a hatóság rendelkezik a szükséges szakértelemmel.

A kisajátítási kártalanítás megállapításához szükséges összehasonlító értékadatokat jelenleg a szakértők szerzik be, ezért az ehhez szükséges, az adóhatósági nyilvántartásból konkrét helyrajzi szám szerinti lekérdezés lehetőségét az igazságügyi szakértői tevékenységről szóló 2005. évi XLVII. törvény (a továbbiakban: Igszaktv.) biztosítja a szakértő részére [Igszaktv. 12. § (4) és (5) bekezdés]. Ugyanakkor, ha a szakértelem rendelkezésre állása folytán a kisajátítási hatóság - szakértő kirendelése helyett - maga állapítja meg a kártalanítás összegét, az összehasonlító érték adatokat a kisajátítási hatóságnak kell beszereznie. Ezért a módosítás a jelenleg a szakértők részére az Igszaktv.-ben biztosított adatbeszerzés és adatfelhasználás lehetőségét megteremti a kisajátítási hatóság számára is [Kstv. 25. § új (4) és (5) bekezdés].

A kisajátítási eljárásban számos esetben előfordul, hogy nem elérhető a kisajátítandó ingatlan tulajdonosa, ezért részére ügygondnokot kell kirendelni. A Kstv. szerint jelenleg ehhez a gyámhatóság megkeresése szükséges. Ugyanakkor maga a Ket. is lehetőséget ad arra, hogy a szabályozás lehetővé tegye, hogy az ügygondnokot az eljáró hatóság rendelje ki [Ket. 15. § (7) bekezdés]. Élve ezzel a lehetőséggel, a módosítás kimondja, hogy a kisajátítási eljárásban az ügygondnokot a kisajátítási hatóság rendeli ki [Kstv. 23. § (2) bekezdés módosítása]. Így nem szükséges egy másik hatóság megkeresése, mely így rövidíti a kisajátítási eljárás tényleges időtartamát.

Ezen módosítás szükségtelenné teszi a kiemelt ügyekben megállapított rövidített gyámhatósági ügyintézési határidőt, ezért a módosítás ezen rendelkezést hatályon kívül helyezi [Kstv. 31/A. § (4) bekezdés hatályon kívül helyezése].

A 25. §-hoz

A termőföld védelméről szóló 2007. évi CXXIX. törvény (a továbbiakban: Tfvt.) módosítása alapján - figyelemmel arra, hogy a hatóság az eredeti állapot helyreállítására kötelező határozatában, annak elvégzésére a hatályos szabályozás alapján is határnapot vagy határidőt állapít meg - szükségtelen az ügyfél számára a bejelentési kötelezettséget előírni. Jelenleg a hatóság az ügyfél eredeti állapot helyreállításáról szóló bejelentését követően tart helyszíni szemlét, és ellenőrzi a helyreállítás megfelelő elvégzését. A módosítással megszűnik az ügyfél bejelentési kötelezettsége, a hatóság pedig az eredeti állapot helyreállítására előírt határnap vagy határidő elteltét követően bármikor ellenőrizheti a helyszínen a kötelezésnek megfelelő végrehajtást.

A változás-bejelentés szabályainak módosítása az adminisztrációs terhek csökkentésére irányul. A gyümölcs-ültetvény kataszterben olyan adatok is szerepelnek, amelyek tekintetében más nyilvántartás minősül közhitelesnek, ezért ezen adatok változását annak a nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a gyümölcs-ültetvény katasztert - vezető szervnek továbbítsa. Ennek eredményeképpen a bejelentőnek elegendő lehet egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 26. §-hoz

A Tfvt. 17. § (1) bekezdésének módosításával egyidejűleg a (2) és a (3) bekezdés hatályon kívül helyezése szükséges.

A 27. §-hoz

A közfoglalkoztatásról és a közfoglalkoztatáshoz kapcsolódó, valamint egyéb törvények módosításáról szóló 2011. évi CVI. törvény módosítása az adózás rendjéről szóló 2003. évi XCII. törvény módosításával összhangban megszünteti a közfoglalkoztatók azon kötelezettségét, amely szerint a közfoglalkoztatási jogviszony megszüntetését külön be kell jelenteni a megyei foglalkoztatási szervnek. A módosítás az adminisztrációs terhek csökkentésére irányul azáltal, hogy a közfoglalkoztatónak nem kell az állami adóhatóságnak és az illetékes állami foglalkoztatási szervnek is bejelentenie a közfoglalkoztatási jogviszony megszüntetését, arról az állami adóhatóság értesíti az illetékes állami foglalkoztatási szervet.

A 28. §-hoz

A katasztrófavédelemről és a hozzá kapcsolódó egyes törvények módosításáról szóló 2011. évi CXXVIII. törvény módosítása azért szükséges, mert katasztrófa vagy katasztrófa veszélyének észlelése esetén nem életszerű az a helyzet, hogy az állampolgár a törvényben felsorolt valamennyi szerv felé megteszi a bejelentést. A módosítás eredményeként az állampolgárok bármely felsorolt szerv felé teljesíthetik a bejelentés kötelezettségüket azzal, hogy az értesített szerv haladéktalanul értesíti a többi szervet. A felsorolás kiegészül a rendőrséggel, amely a rendőrség általános feladat- és hatásköréből, továbbá a rendőrség szolgálati szabályzatáról szóló 30/2011. (IX. 22.) BM rendeletben meghatározott kötelezettségekből fakadóan nem jelent többlet terhet a rendőrségnek.

A 29. §-hoz

A változás-bejelentés szabályainak módosítása az adminisztrációs terhek csökkentésére irányul. A köznevelési intézményekről vezetett nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a köznevelési intézményekről vezetett nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a köznevelési intézményekről vezetett nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 30. §-hoz

Az törvény a közszolgálati tisztviselőkről szóló 2011. évi CXCIX. törvény polgármesterre vonatkozó rendelkezéseinek kiegészítésével megteremti annak jogszabályi alapját, hogy a fővárosi és megyei kormányhivatal, amennyiben közszolgálati ellenőrzés lefolytatása során a polgármester tekintetében a települési önkormányzat által hozott határozat jogellenességét tárja fel, akkor a polgári perrendtartásról szóló törvény közigazgatási perekre vonatkozó rendelkezéseinek alkalmazásával a közigazgatási és munkaügyi bírósághoz fordulhasson.

A 31. §-hoz

A változás-bejelentés szabályainak módosítása szintén az ügyfélre háruló adminisztrációs terhek csökkentésére irányul. A kisadózói nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását az állami adóhatóságnak is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a kisadózói nyilvántartást - vezető szervek számára továbbítsa.

A 32. §-hoz

A módosítás a légi jármű üzembentartók kettős bejelentési kötelezettségének megszüntetésére irányul. Indokolatlan, hogy az egyes légi jármű üzembentartók, a jogszabályban előírt bejelentési kötelezettségüket két helyre teljesítsék, főként, miután az üvegházhatású gázok közösségi kereskedelmi rendszerében és az erőfeszítés-megosztási határozat végrehajtásában történő részvételről szóló 2012. évi CCXVII. törvény 22. § (2) bekezdése alapján a hatóság a minisztert is tájékoztatja.

A 33. §-hoz

A változás-bejelentés szabályainak módosítása az adminisztrációs terhek csökkentésére irányul. A hegybíró nyilvántartásában olyan adatok is szerepelnek, amelyek tekintetében más nyilvántartás minősül közhitelesnek, ezért ezen adatok változását annak a nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást vezető szervek - így a hegybíró - számára továbbítsa. Ennek eredményeképpen a bejelentőnek elegendő lehet egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 34. §-hoz

A változás-bejelentés szabályainak módosítása az adminisztrációs terhek csökkentésére irányul. A díjszedésben részt vevő szervezetek nyilvántartásában olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a díjszedésben részt vevő szervezetek nyilvántartását vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a díjszedésben részt vevő szervezetek nyilvántartását - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 35. §-hoz

A változás-bejelentés szabályainak módosítása az adminisztrációs terhek csökkentésére irányul. A halgazdálkodási jog jogosultjáról vezetett nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, ezért ezen adatok változását annak a nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az adatváltozást más nyilvántartást - így a halgazdálkodási jog jogosultjáról vezetett nyilvántartást - vezető szervnek továbbítsa. Ennek eredményeképpen a bejelentőnek elegendő akár egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 36. §-hoz

A változás-bejelentés szabályainak módosítása az adminisztrációs terhek csökkentésére irányul. A kiállított minősítési engedélyekről vezetett nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a kiállított minősítési engedélyekről vezetett nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a kiállított minősítési engedélyekről vezetett nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 37. §-hoz

A fémkereskedelmi törvény módosítása az ügyfelek adminisztratív terheinek csökkentésére irányul. Indokolatlan a kétirányú bejelentési kötelezettség abban az esetben, ha a fémkereskedőnek gyanúja merül fel arra vonatkozóan, hogy jogellenesen szerzett fémkereskedelmi terméket ajánlottak fel neki. A módosítás alapján az a szerv, amely felé a bejelentés történt, értesíti a másik szervet.

A változás-bejelentés szabályainak módosítása szintén az ügyfélre háruló adminisztrációs terhek csökkentésére irányul. A fémkereskedelmi nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását az fémkereskedelmi hatóságnak is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a fémkereskedelmi nyilvántartást - vezető szervek számára továbbítsa.

A 38. §-hoz

A változás-bejelentés szabályainak módosítása az adminisztrációs terhek csökkentésére irányul. A földhasználati nyilvántartásban olyan adatok is szerepelnek, amelyek tekintetében más nyilvántartás (különösen a személyi adat- és lakcímnyilvántartás) minősül közhitelesnek, ezért ezen adatok változását annak a nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az adatváltozást más nyilvántartást - így a földhasználati nyilvántartást - vezető szervnek továbbítsa. Ezen adatok tekintetében a bejelentőnek elegendő egyetlen szervnél eljárnia, és ez a szerv (például személyi adat- és lakcímnyilvántartó) fogja az információt továbbítani az adatváltozással érintett többi nyilvántartást vezető szervnek.

A 39. §-hoz

A hitelbiztosítéki nyilvántartásról szóló 2013. évi CCXXI. törvény szerinti változás-bejelentés szabályainak módosítása az adminisztrációs terhek csökkentésére irányul. A hitelbiztosítéki nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását hitelbiztosítéki nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a hitelbiztosítéki nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 40. §-hoz

A változás-bejelentés szabályainak módosítása az adminisztrációs terhek csökkentésére irányul. A bizalmi vagyonkezelő vállalkozásokról, a nem üzletszerűen eljáró bizalmi vagyonkezelőkről, a velük szerződő vagyonrendelőkről és a közöttük létrejött szerződésben meghatározott kedvezményezettekről szóló nyilvántartásokban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a Magyar Nemzeti Banknak is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így a fentiekben megnevezett nyilvántartásokat - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 41. §-hoz

A változás-bejelentés szabályainak módosítása az adminisztrációs terhek csökkentésére irányul. Az energetikai auditorokról, valamint az energetikai auditáló szervezetekről vezetett nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását az energetikai auditorokról, valamint az energetikai auditáló szervezetekről vezetett nyilvántartást vezető szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így az energetikai auditorokról, valamint az energetikai auditáló szervezetekről vezetett nyilvántartást - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 42. §-hoz

A természetes személyek adósságrendezéséről szóló 2015. évi CV. törvény szerinti változás-bejelentés szabályainak módosítása az adminisztrációs terhek csökkentésére irányul. A természetes személyek adósságrendezési nyilvántartásában (a továbbiakban: ARE nyilvántartás) olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a Családi Csődvédelmi Szolgálatnak is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást a Családi Csődvédelmi Szolgálatnak továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 43. §-hoz

A változás-bejelentés szabályainak módosítása az adminisztrációs terhek csökkentésére irányul. Az akkreditált szervezetek nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását az akkreditáló szervnek is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást más nyilvántartást - így az akkreditált szervezetek nyilvántartását - vezető szervek számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 44. §-hoz

A közbeszerzésekről szóló 2015. évi CXLIII. törvény szerinti változás-bejelentés szabályainak módosítása az adminisztrációs terhek csökkentésére irányul. Az ajánlatkérői nyilvántartásban olyan adatok is szerepelnek, amelyek tekintetében más nyilvántartás minősül közhitelesnek, azonban ezen adatok változását a Közbeszerzési Hatóságnak is be kell jelenteni. Annak érdekében, hogy az adatváltozás különböző nyilvántartásokba történő bejelentése ne járjon többszörös adminisztratív teherrel, a módosítás lehetővé teszi, hogy a bejelentő az adott adat tekintetében közhitelesnek minősülő nyilvántartást vezető szervtől kérhesse, hogy az az adatváltozást a Közbeszerzési hatóság számára továbbítsa. Ennek eredményeképpen a bejelentőnek elegendő egyetlen szervnél eljárnia, és ez a szerv fogja az információt továbbítani az adatváltozással érintett többi nyilvántartást vezető szervnek.

A 45. §-hoz

A módosító vagy hatályon kívül helyező, illetve végrehajtott rendelkezéseket tartalmazó, de a jogalkotásról szóló törvény alapján hatályukat nem vesztett törvények hatályon kívül helyezését tartalmazza.

-----STARTING---POINT---VEGE---

A 46. §-hoz

Hatályba léptető rendelkezést tartalmaz.