2018. évi LIX. törvény indokolása

az Európai Táj Egyezményt módosító jegyzőkönyv kihirdetéséről és a Firenzében, 2000. október 20-án kelt, az Európai Táj Egyezmény kihirdetéséről szóló 2007. évi CXI. törvény módosításáról

-----STARTING---POINT---ALTALANOS---

Általános indokolás

A törvény fő célja az Európa Tanács Európai Táj Egyezményét (a továbbiakban: Egyezmény) módosító 219. számú Jegyzőkönyvének (a továbbiakban: Jegyzőkönyv) kihirdetéséről szóló - a Jegyzőkönyv kötelező hatályának elismerésére felhatalmazást adó - törvény (a továbbiakban: törvény) kihirdetése.

A törvényben foglalt Jegyzőkönyv a részes felek számára új kötelezettséget nem jelent, tartalmi módosítást nem vezet be, az Egyezmény területi hatályát terjeszti ki, megnyitva azt nem-európai államok részére és az Európai Unió felé. Ezzel összefüggésben megváltozik az alapegyezmény neve: „Az Európa Tanács Táj Egyezménye”. Figyelemmel az alapegyezmény törvényben történő kihirdetésére - a Firenzében, 2000. október 20-án kelt, az Európai Táj Egyezmény kihirdetéséről szóló 2007. évi CXI. törvény - a Jegyzőkönyv a nemzetközi szerződésekkel kapcsolatos eljárásról szóló 2005. évi L. törvény 7. § (1) bekezdés a) pontja alapján az Országgyűlés feladat- és hatáskörébe tartozó szerződésnek minősül, így annak kötelező hatályát is az Országgyűlésnek kell elismernie és a kihirdetésre csak törvényben kerülhet sor.

-----STARTING---POINT---RESZLETES---

Részletes indokolás

Az 1. §-hoz

Az Európai Táj Egyezményt módosító Jegyzőkönyv kötelező hatályának elismeréséről történő rendelkezés.

A 2. §-hoz

A Jegyzőkönyv kihirdetéséről való rendelkezés.

A 3. §-hoz

A Jegyzőkönyv hiteles angol nyelvű szövege és hivatalos magyar nyelvű fordítása.

A 4. §-hoz

A törvény és a Jegyzőkönyv hatálybalépése időpontjának meghatározása.

Az 5. §-hoz

A törvény végrehajtásához szükséges intézkedések megvalósításáért felelős miniszterek, valamint a 2007. évi CXI. törvénnyel kihirdetett, a Firenzében, 2000. október 20-án kelt, az Európai Táj Egyezménynek a Jegyzőkönyvben foglalt módosításokkal egységes szerkezetbe foglalt hiteles szövegének és annak hivatalos magyar nyelvű fordításának a hatálybalépését követően történő haladéktalan közzétételéért felelős miniszter megnevezése.

A 6. §-hoz

Magyarországon 2008. február 1-jén lépett hatályba az Egyezmény. Az Egyezmény végrehajtásáról a természetvédelemért felelős miniszter gondoskodik a kulturális örökség védelméért felelős miniszterrel egyetértésben, továbbá a területfejlesztésért és területrendezésért felelős miniszterrel együttműködve.

Az Egyezmény 6. Cikk B. pontjában foglaltak végrehajtása felelősségi körében az oktatásért felelős minisztert érinti, ezért indokolt a Firenzében, 2000. október 20-án kelt, az Európai Táj Egyezmény kihirdetéséről szóló 2007. évi CXI. törvény vonatkozó rendelkezésében az oktatásért felelős minisztert is nevesíteni.