1995. évi XXXVII.törvény indokolása

a bányászatról szóló 1993. évi XLVIII. törvény módosításáról

INDOKOLÁS

-----STARTING---POINT---ALTALANOS--- 

A bányászatról szóló törvény megalkotásának idején még semmi tapasztalattal nem rendelkeztünk arra vonatkozóan, hogy az "open access" /a szabad hozzáférhetőség/ intézményét milyen körben és milyen tartalommal indokolt a hazai szabályozásba bevezetni.

Tudtuk, hogy a koncessziós rendszerbe ágyazott szénhidrogén kutatás és kitermelés szükségessé teszi a már meglévő és a MOL Rt. tulajdonában és üzemelésében álló szállító vezetékrendszerek és föld alatti tároló létesítmények szabad kapacitásának díjazás ellenében mások részére történő rendelkezésre bocsátását.

Tudtuk azt is, hogy az Egyesült Államokban működő modell - mely az elképzelés alapjául szolgált - követhető példa.

Az elmúlt időszak szénhidrogénipari fejleményei, de különösképpen egy többségi külföldi tulajdonban lévő jelentős erőpozícióval rendelkező kereskedőház megalakulása és működésének első lépései tették egyértelművé, hogy a bányászatról szóló törvényünk, valamint a kapcsolódó végrehajtási utasítás által bevezetett "open access" intézmény jelentősen túlnő a modellként szolgáló USA-beli rendszeren, mert nemcsak a belföldi kitermelésű szénhidrogénre írja elő a szabad hozzáférhetőség kötelezettségét, hanem az import szállításokra is.

Ennek következtében azután könnyen előfordulhat, hogy a MOL Rt:

- nem tud eleget tenni a 3/1995. (I.20.) számú Kormányrendelet értelmében rá, mint gázértékesítőre telepített hazai gázellátási kötelezettségének,

- megrendelő és piac híján maga nem tudja használni saját szállítóvezetékeit,

- privatizációs értéke jelentősen csökken.

Épp ezért szükséges a bányászatról szóló törvény (s természetesen a törvény végrehajtásáról intézkedő 3/1995. (I. 20.) számú Kormányrendelet) olyan értelmű módosítása, miszerint az új szabályozásnak kizárólag a hazai koncessziós rendszerben kitermelt kőolaj és földgáz szállítására és tárolására szabad "open access"-t biztosítania.

Ezt kívánja elérni törvénymódosítási indítványunk.

Az új változat beadását a kodifikációs problémák kiküszöbölése indokolja.

-----STARTING---POINT---RESZLETES---

-----STARTING---POINT---VEGE---