2017. évi CXXXV. törvény indokolása

a bírósági végrehajtásról szóló 1994. évi LIII. törvény módosításáról

-----STARTING---POINT---ALTALANOS--- 

A törvény célja a bírósági végrehajtásról szóló 1994. évi LIII. törvényben foglalt kilakoltatási moratórium szabályainak, a moratórium időtartamának módosítása annak érdekében, hogy a lakóingatlanukat elveszíteni kénytelen adósok - illetve az önkormányzat jegyzője - számára a lakhatás biztosítására több idő álljon rendelkezésre.

Indokolt a téli időszakon túl a hűvös őszi, tavaszi időszakra is a kilakoltatási moratórium meghosszabbítása.

-----STARTING---POINT---RESZLETES---

Az 1. §-hoz

A módosítás alapján a végrehajtási eljárás során a végrehajtó a lakóingatlan kiürítésének foganatosítását a december 1-jétől március 1-jéig terjedő időszak helyett november 15-étől április 30-ig terjedő időszakot követő időszakra halasztja el, ha a kötelezett magánszemély.

A 2. §-hoz

A módosítással érintett rendelkezést a hatálybalépése napján folyamatban lévő azon végrehajtási eljárásokban is alkalmazni kell, amelyekben a lakóingatlanok kiürítésére a módosítás hatálybalépésének napján még nem került sor.

-----STARTING---POINT---VEGE---

A 3. §-hoz

A mihamarabbi alkalmazhatóság érdekében a törvény a kihirdetését követő napon hatályba lép.