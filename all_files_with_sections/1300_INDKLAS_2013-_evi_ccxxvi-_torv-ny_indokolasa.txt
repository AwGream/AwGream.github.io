2013. évi CCXXVI. törvény indokolása

a lakások és helyiségek bérletére, valamint az elidegenítésükre vonatkozó egyes szabályokról szóló 1993. évi LXXVIII. törvény módosításáról

-----STARTING---POINT---ALTALANOS--- 

A nemzetgazdasági szempontból kiemelt jelentőségű beruházások esetén különös makrogazdasági érdek fűződik az állami vagy önkormányzati tulajdonban álló és a kiemelt jelentőségű beruházással érintett területen elhelyezkedő lakásvagyon megfelelő kezeléséhez.

A beruházással érintett területen elhelyezkedő ingatlanok esetében az ingatlanvagyonnal való gazdálkodás szempontjait a makrogazdasági szempontok írják felül. Ugyanakkor a beruházással érintett területen elhelyezkedő bérlemények bérlőit nem hozhatja a törvényalkotó olyan helyzetbe, hogy azzal lakhatásuk váljon bizonytalanná.

Jelen törvény a fentiekben megfogalmazott célok elérése érdekében, a nemzetgazdasági és az egyéni érdekek egyensúlyban tartását célzó feltételrendszer bevezetésével a törvény erejénél fogva megszünteti a lakásbérleti jogviszony fennállását.

A törvény differenciáltan kezeli az életvitelszerűen a bérleményben tartózkodó bérlőket és az életvitelszerűen ott nem tartózkodókat, valamint a határozott idejű és a határozatlan idejű bérleti szerződéssel érintetteket, és e szempontok szerint differenciáltan állapítja meg a megszűnés következményeit (cserelakás, kompenzáció, kártalanítás).

-----STARTING---POINT---RESZLETES---

Az 1-2. §-hoz

A rendelkezések a nemzetgazdasági és az egyéni érdekek egyensúlyban tartását célzó feltételrendszer bevezetésével a törvény erejénél fogva megszünteti a lakásbérleti jogviszony fennállását, ugyanakkor differenciáltan kezeli az életvitelszerűen a bérleményben tartózkodó bérlőket és az életvitelszerűen ott nem tartózkodókat, valamint a határozott idejű és a határozatlan idejű bérleti szerződéssel érintetteket, és e szempontok szerint differenciáltan állapítja meg a megszűnés következményeit

A 3. §-hoz

Átmeneti rendelkezést tartalmaz.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.