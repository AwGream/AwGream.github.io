1997. évi LXIX. törvény

az ítélőtáblák székhelyének és illetékességi területének megállapításáról

-----STARTING---POINT---ELEJE---

1. § (1) A bírósági szervezet részeként, a külön törvényekben meghatározott feladatok ellátására 1999. január 1. napjától a Fővárosban, Szegeden és Pécsett ítélőtábla kezdi meg működését.

(2) Az (1) bekezdésben meghatározott időponttól kezdve

a) a Fővárosi Ítélőtábla illetékessége Budapest területére, Borsod-Abaúj-Zemplén, Fejér, Győr-Moson-Sopron, Heves, Komárom-Esztergom, Nógrád, Pest, Szabolcs-Szatmár-Bereg, Vas, Veszprém és Zala megye,

b) a Szegedi Ítélőtábla illetékessége Csongrád, Bács-Kiskun, Békés, Hajdú-Bihar és Jász-Nagykun-Szolnok megye,

c) a Pécsi Ítélőtábla illetékessége Baranya, Somogy és Tolna megye

területére terjed ki.

2. § (1) Az 1. § (1) bekezdésében említett ítélőtáblákon kívül, legkésőbb 2003. január 1. napjáig Győr és Debrecen székhelyen további két ítélőtábla létesül. Az ítélőtáblák működése megkezdésének időpontjáról külön törvény rendelkezik.

(2) Az (1) bekezdésben meghatározott időponttól kezdve

a) a Fővárosi Ítélőtábla illetékessége Budapest területére, Fejér, Heves, Nógrád és Pest megye,

b) a Debreceni Ítélőtábla illetékessége Hajdú-Bihar, Borsod-Abaúj-Zemplén, Jász-Nagykun-Szolnok és Szabolcs-Szatmár-Bereg megye,

c) a Győri Ítélőtábla illetékessége Győr-Moson-Sopron, Komárom-Esztergom, Vas, Veszprém és Zala megye,

d) a Pécsi Ítélőtábla illetékessége Baranya, Somogy és Tolna megye,

e) a Szegedi Ítélőtábla illetékessége Csongrád, Bács-Kiskun és Békés megye

területére terjed ki.

-----STARTING---POINT---VEGE---

3. § Ez a törvény 1997. október 1. napján lép hatályba.