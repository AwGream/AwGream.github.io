1993. évi XVI. törvény indokolása

az állategészségügyről szóló 1981. évi 3. törvényerejű rendelet módosításáról

-----STARTING---POINT---ALTALANOS---

A biztonságos állatforgalom iránti igény szükségessé teszi az állat tulajdonjogát és egészségi állapotát igazoló marhalevél jogintézményének ismételt bevezetését.

A marhalevél kezelésének feladatait - a helyben rendelkezésre álló információ és az állattartók érdekeinek védelmi miatt - a települési önkormányzatokhoz célszerű telepíteni.

A marhalevelet az állattartónak a tartás, szerzés vagy elidegenítés helye szerint illetékes települési önkormányzat jegyzőjénél kell díjfizetés ellenében kiváltani, illetve azon irányítási intézkedést, állategészségügyi igazolást feljegyeztetni.

A marhalevéllel kapcsolatos díjfizetési kötelezettséget az illetékekről szóló 1990. évi XCIII. törvény 67. §-ának (2) bekezdése alapján törvényben kell megállapítani.

A javaslat ezért - az állategészségügyről szóló 1981. évi 3. törvényerejű rendelet kiegészítésével - kimondja a marhalevél kiváltásának, kezelésének kötelezettségét, rendelkezik arról, hogy a települési önkormányzat jegyzője által kiállított, kezelt marhalevélért díjat kell fizetni, amely a települési önkormányzat saját bevétele. Rendelkezik a díj befizetésének módjáról.

A marhalevél kiváltásának, kezelésének részletes szabályait a Kormány, a fizetendő díjak mértékét a földművelésügyi miniszter rendelettel állapítja meg.

-----STARTING---POINT---RESZLETES---
-----STARTING---POINT---VEGE---