1993. évi LXXXIV. törvény indokolása

az egyes elkülönített állami pénzalapokról szóló 1992. évi LXXXIII. törvény módosításáról

-----STARTING---POINT---ALTALANOS--- 

A törvénymódosítás a Területfejlesztési Alap működésének megőrzése érdekében szükséges.

-----STARTING---POINT---RESZLETES---

Az 1. §-hoz

A határidő módosítását indokolja, hogy a törvény 51. § (4) bekezdésében az Országgyűlés számára előírt határozat elfogadására az eredeti időpontig nem került sor, és ahhoz hogy az Alap még 1993-ban újra működőképessé váljon, a szeptember 30-i határidő elfogadása és betartása jelenti az utolsó lehetőséget.

A 2. §-hoz

A törvénymódosítás az aszálykárokra való tekintettel, a mezőgazdaság likviditási helyzetének javítása érdekében a Területfejlesztési Alap egy részének a mezőgazdasági földhasznosítás támogatására elkülönített 1.5 Md Ft összegű keret 1993. évi gyors kifizetését segíti elő azzal, hogy a pályázatok benyújtását az 1992. évben érvényes településjegyzék alapján teszi lehetővé, megelőzve a jelenleg folyamatban levő gazdasági- társadalmi szempontból elmaradott térségek felülvizsgálatát, amely egyébként a területfejlesztési támogatás irányelveiről és a kedvezményezett területek besorolásának feltételrendszeréről szóló, később elfogadott országgyűlési határozat alapján lett volna lehetséges.

-----STARTING---POINT---VEGE---