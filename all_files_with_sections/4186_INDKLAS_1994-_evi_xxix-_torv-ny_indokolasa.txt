1994. évi XXIX. törvény indokolása

az államháztartásról szóló 1992. évi XXXVIII. törvény módosításáról

-----STARTING---POINT---ALTALANOS--- 

A gazdaság élénkítése, a vállalkozások fokozottabb ösztönzése, az infrastruktúra fejlesztése érdekében a Kormány az elkülönített állami pénzalapok ideiglenesen szabad pénzeszközeinek hitelformájában történő egyszeri átcsoportosítását javasolja.

A távközlési törvény értelmében a Távközlési Alap 1994-ben jelentős - mintegy 9 milliárd forint - átmeneti jellegű szabad forráshoz jut. Ebből adódóan lehetőség van a más területeken jelentkező forrásszűkösséget feloldani. A távközlés előtt álló feladatok ismeretében azonban ez a forrásátcsoportosítás csak visszapótlási kötelezettség mellett lehetséges. Ezért az egyes elkülönített állami pénzalapok között az átcsoportosítást egyszeri jelleggel - visszapótlási kötelezettség teljesítése mellett - lehetővé kell tenni.

Az átcsoportosítás a következő alapokat érinti:

millió forintban

 Megnevezés

 az 1993. évi CXI. törvény szerinti összes bevétel

 alapok bevételeinek növelése

 

 

 

 Műszaki Fejlesztési Alap

 5280

 + 1500

 ebből:

 

 

 az IKM kezelésében levő MÜFA

 ...

 + 500

 Kereskedelemfejlesz- tési Alap

 2820

 + 1000

 Környezetvédelmi Alap

 5030

 + 1000

 Kisvállalkozói Garancia Alap

 11000

 + 2000

 Területfejlesztési Alap

 8400

 + 500

 Országos Erdészeti Alap

 2600

 + 400

 Mezőgazdasági Fejlesztési Alap

 6000

 + 2500

A fő felhasználási területek jellemzői a következők:

Műszaki Fejlesztési Alap

A megindult gazdasági növekedés folyamatainak gyorsítása, a versenyképesség növelése, a minőség javítása érdekében elsősorban a kis és közepes vállalkozások innovációs lehetőségeit kell növelni. E mellett az európai iparral való technológiai együttműködés szélesítése is elsőrendű feladat. Az 1 milliárd forintot kitevő hitelfelvétellel a kutatási fejlesztési munkák megindítása, gyorsítása lehetővé válik.

A Műszaki Fejlesztési Alapon belül az IKM kezelésében levő Műszaki Fejlesztési Alap részére 500 millió forint hitelfelvétel biztosítható. Ez a versenyképes új piaci termékek előállítását és az ipar szerkezetátalakításának előmozdítását szolgáló kutatási eredmények fokozottabb hasznosítását eredményezi. A technikai, technológiai fejlesztések, beruházások segítése a pénzintézeti hitelfelvételhez 50 %-os mértékű kamatpreferenciát biztosíthat.

Kereskedelemfejlesztési Alap

Az Alap szerepe a jelenlegi külgazdasági körülmények között felértékelődik. Az 1 milliárd forintot kitevő hitelforrásból lehet finanszírozni az 1993-ban beindított, az exportképes termékek külpiacra jutását segítő marketingprogramokat (bor, hús, gyógyszer, textiltermékek, stb.). E bevételi többlet segítségével szinten lehet tartani a vállalkozó kezdeményezésére megvalósuló egyedi kereskedelemfejlesztési akciókat és fokozni lehet a magyar cégek külföldi vállalkozásaihoz nyújtott támogatásokat. A külföldön magyar tőkerészesedéssel létrehozott gazdasági társaságok jelentős szerepet játszanak a szomszédos országokkal folytatott export növelésében, új típusú együttműködési formák kialakításában.

Környezetvédelmi Alap

1994-ben a helyi önkormányzatok céltámogatási rendszere nem tartalmazza a szennyvízkezelés fejlesztési lehetőségét. A szabályozás módosítás eredményeként az Alappal szembeni támogatási igények ugrásszerűen megnövekedtek. Az 1 milliárdos hitelfelvétellel az igények jelentős része teljesíthetővé válik. A rendelkezésre álló pénzösszegről a környezetvédelmi miniszter és a közlekedési és hírközlési miniszter - a vízminőségvédelmi feladatok figyelembevételével - együttesen dönt.

Kisvállalkozói Garancia Alap

993. tavaszától vált ismertté az a konstrukció mely szerint a Hitelgarancia Rt. által garantált hiteleket a Kisvállalkozói Garancia Alap viszontbiztosítja. A Kormány kis és középvállalkozókat támogató politikája eredményeként az ország egész területén egyre ismertebbé válik ez a garanciavállalási forma, ami az Alap pénzeszközeinek 2 milliárd forinttal történő kiegészítését igényli. E 2 milliárd forinton belül a mezőgazdasági hitelgarancia kérelmek számára 1 milliárd forintott elkülönítetten kell kezelni oly módon, hogy előnyt élvezzenek azon hitelkérelmek, melyek a Mezőgazdasági Fejlesztési Alapból folyósítható pályázatokhoz kapcsolódnak.

Területfejlesztési Alap

A területi egyenlőtlenségekből adódó problémák enyhítésére különböző térségi kormányprogramok születtek. E kormányprogramok teljesítéséhez az Alap 1994. évi pénzeszközeit 500 millió forinttal szükséges kiegészíteni. E többletforrás a Jász-Nagykun-Szolnok megyei, a Hajdu-Bihar megyei, a Békés megyei gázhálózat, a Tiszazug és Közép-Tiszavidék és a Közép-Tiszavidék telefonhálózatának fejlesztését segíti elő. A Nógrád megyei kormányprogram keretében elsősorban munkahelyteremtő támogatásokra kerül sor.

Országos Erdészeti Alap

A magyarországi erdők állapota évről-évre romlik, ennek megállapítása az erdőtelepítésre fordítandó pénzeszközök növelését igényli. A 400 millió forintos hitelfelvétellel az erdőtelepítés, a felújítás üteme növelhetővé válik.

Mezőgazdasági Fejlesztési Alap

Az Alap 2,5 milliárd forintos bevételi többlete az agrárágazat jövedelmi helyzetét javítja, a termelés biztonságát növeli. A többletforrás eredményeként az Alappal szembeni igények növekednek, de e mellett több területen a jelenleg érvényes szabályozást is módosítani szükséges.

- A magas biológiai értékű tehén, sertés, juh és baromfi tenyészállatok termelésbe állításának támogatását segítené elő. A támogatás lehetővé tenné, hogy a piac által nem indokolt mértékű állománycsökkenés megálljon, az állatállomány minősége javuljon.

- Az új földtulajdonosok birtokrendezésének elősegítése érdekében - a kárpótlással, illetőleg a részarány-föld kimérésével földtulajdonhoz jutottaknál - az elengedhetetlen földrendezési munkák költségeit mérsékelni szükséges.

- A gazdaságilag elmaradott, kedvezőtlen földminőségű települések földhasználóinak támogatásával e területek felzárkózását lehet elősegíteni.

-----STARTING---POINT---RESZLETES---

Az 1-2. §-hoz

A javasolt törvénymódosítás célja, hogy egyes, elsősorban termelő infrastruktúrális ágazatokban - közlekedés, vízgazdálkodás, stb. - 1994. évben szükséges fejlesztési célok összehangoltabb, koncentráltabb finanszírozását segítse. Ennek elérését szolgálja az alapok - pl. az újonnan létrejövő Távközlési Alap - forrás képződésének és - felhasználásának időbeli eltéréséből adódó, 1994-ben átmenetileg, egyszeri alkalommal ténylegesen fel nem használható pénzeszközök kölcsön nyújtásának lehetővé tétele az alapok között. Az intézkedés meggyorsíthat olyan, a nemzetgazdaság fejlődéséhez elengedhetetlenül szükséges fejlesztési projektek valóra váltását, amelyek az átmenetileg szabad, illetve felszabaduló pénzeszközök átengedése nélkül vagy később kezdődnének el, vagy hosszabb idő alatt, vagy egyáltalán nem kerülnének megvalósításra.

Ez azonban csak átmenetileg az 1994-es évre és egy alkalommal teszi lehetővé az alapoknak, hogy más alap részére szabad pénzeszközeiből kölcsönt nyújthasson.

-----STARTING---POINT---VEGE---