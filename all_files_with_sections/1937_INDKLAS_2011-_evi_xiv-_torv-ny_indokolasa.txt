2011. évi XIV. törvény indokolása

a polgárok személyi adatainak és lakcímének nyilvántartásáról szóló 1992. évi LXVI. törvény, a magyar állampolgárságról szóló 1993. évi LV. törvény és az anyakönyvi eljárásról szóló 2010. évi I. törvény módosításáról

-----STARTING---POINT---ALTALANOS--- 

A magyar állampolgárságról szóló 1993. évi LV. törvény (a továbbiakban: Ápt.) 2010. május 26-i módosítása alapján 2011. január 1-jétől bevezetésre került az ún. egyszerűsített honosítás intézménye. Az egyszerűsített honosítás bevezetésével megszűnt az az általános követelmény, mely szerint a magyar állampolgárság megszerzésének előfeltétele a magyarországi lakóhely megléte. Ennek következtében jelenleg nem áll rendelkezésre olyan hatósági nyilvántartás, amelynek segítségével a modern és szolgáltató közigazgatás szellemiségével összhangban az egyszerűsített honosítással érintett személyi kör vonatkozásában megbízható adatok állnának rendelkezésre. Ebből következően szükséges megteremteni annak jogi keretét, hogy a 2011. január 1-jét követően a kedvezményesen honosított Magyarországon lakóhellyel nem rendelkező polgárok a személyiadat- és lakcímnyilvántartás hatálya alá tartozzanak. Az érintett személyi kör nyilvántartásba vételére az állampolgársági ügyekben eljáró szerv elektronikus értesítése alapján hivatalból induló eljárás keretében kerülne sor. A nyilvántartásba vétel eredményeképpen a magyarországi lakóhellyel nem rendelkező személyek részére személyi azonosítót és lakcímet tartalmazó okmány kiadására kerül sor.

A fenti célt a polgárok személyi adatainak és lakcímének nyilvántartásáról szóló 1992. évi LXVI. törvény módosításával lehet elérni. Emellett Ápt. módosítása kiterjed a honosítási okirat adattartamának kiegészítésére, az állampolgárság igazolásának lehetőségeinek kibővítésére, az állampolgársági kérelmek benyújtási lehetőségének szélesítésére, valamint az eskü vagy fogadalom lebonyolításának rugalmasabbá tételére.

-----STARTING---POINT---RESZLETES---

Az 1. §-hoz

A módosítás lehetővé teszi, hogy az anyakönyvekről, a házasságkötési eljárásról és a névviselésről szóló 1982. évi 17. törvényerejű rendelet pontosításával az anyakönyvezett kérhesse elhalt anyja nevének feltüntetését, a külföldi helységnév megjelölése sorrendjének változtatását.

A 2-3. §-hoz

Az ún. egyszerűsített honosítás bevezetésével megszűnt az az általános követelmény, hogy a magyar állampolgárság megszerzésének alapfeltétele a magyarországi lakóhely megléte. Ennek következtében jelenleg nem áll rendelkezésre olyan hatósági nyilvántartás, amelynek segítségével a modern és szolgáltató közigazgatás szellemiségével összhangban a jelzett személyi kör vonatkozásában megbízható adatok állnának rendelkezésre az állampolgárság igazolására. A fenti rendelkezések biztosítják azt, hogy 2011. január 1-jét követően a kedvezményesen honosított Magyarországon lakóhellyel nem rendelkező polgárok a törvény erejénél fogva a személyiadat- és lakcímnyilvántartás hatálya alá tartozzanak. Az érintett személyi kör nyilvántartásba vételére az állampolgársági ügyekben eljáró szerv elektronikus értesítése alapján hivatalból induló eljárás keretében külföldön élő magyar állampolgárként kerül sor.

A 4. §-hoz

A rendelkezés célja a központi szerv feladatainak pontosítása.

Az 5. §-hoz

A rendelkezés pontosítja a nyilvántartás adattartamát.

A 6. §-hoz

A rendelkezés meghatározza a nyilvántartásban tárolt külföldön élő polgár adatainak további sorsát, abban az esetben, ha a honosított vagy visszahonosított polgár nem szerzi meg a magyar állampolgárságot.

A 7. §-hoz

A rendelkezés pontosítja a személyi azonosítót és a lakcímet igazoló hatósági igazolvány adattartamát.

A 8. §-hoz

A rendelkezés meghatározza, hogy a nyilvántartás forrásai mely szervek által szolgáltatott adatokból állnak.

A 9. §-hoz

A konzuli védelemről szóló törvénnyel összhangban a törvény megteremti az adatigénylés lehetőségét a konzuli szolgálat konzuli tisztviselője részére.

A 10. §-hoz

A módosítás korlátozza a külföldön élő polgár adataira vonatkozó adatszolgáltatást.

A 11. §-hoz

A módosítás részletesen szabályozza a külföldön élő magyar állampolgár lakcímadatainak bejelentését.

A 12. §-hoz

Átmeneti szabályt megállapító rendelkezés.

A 13. §-hoz

A módosítás a normaszöveg koherenciáját célozza.

A 14-20. §-hoz

A módosítás következtében a honosítási okirat az esetleges névmódosítási döntésnek megfelelő nevet tartalmazza.

A módosítás a honosítási okirattal egészíti ki az állampolgárság igazolására alkalmas okmányok körét.

A módosítás lehetővé teszi, hogy a honosítást kérő külföldi a névmódosítási eljárás során kérhesse, hogy - ha házassági nevet visel - házastársa vagy annak felmenője egykori magyar születési családi nevét viselhesse, illetve kérhesse elhalt anyja nevének feltüntetését.

A nemzeti összetartozás szempontjából kiemelten fontos, hogy a honosítási és visszahonosítási eljárás során leendő honfitársaink születési helye - amennyiben annak volt hivatalos magyar nyelvű megfelelője - főszabály szerint magyar nyelven kerüljön feltüntetésre. Ezzel párhuzamosan azonban, ha a kérelmező kért magyar nyelvű elnevezés mellett zárójelben a külföldi hivatalos formát is fel kell tüntetni. A normaszöveg koherenciája miatt ugyanakkor szükséges szabályozni, hogy a hivatalos magyar helységnév hiányában, valamint a kérelem esetén az ország nevét mindenképpen fel kell tüntetni.

A módosítással érintett rendelkezéseket indokolt a folyamatban lévő eljárásokban is alkalmazni.

A külképviseleteken lebonyolítandó eskü vagy fogadalom rugalmasabb szervezése érdekében bővül a végrehajtók köre.

A 21. §-hoz

Az anyakönyvi eljárásról szóló törvény kodifikációs pontosítása.

-----STARTING---POINT---VEGE---

A 22. §-hoz

Hatályba léptető rendelkezések.