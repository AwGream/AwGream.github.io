2004. évi LIV. törvény indokolása

a magánnyugdíjról és a magánnyugdíjpénztárakról szóló 1997. évi LXXXII. törvény módosításáról

-----STARTING---POINT---ALTALANOS--- 

A Kormány programjának megfelelően folyik a haderőreform, az Európa Unióhoz történő csatlakozással összhangban pedig a rendvédelmi szervek átalakítása, amelyek létszámleépítéssel is járnak. Azok a hivatásos állományú személyek, akik a magánnyugdíjról és a magánnyugdíj-pénztárakról szóló 1997. évi LXXXII. törvény hatályba lépését követően pénztártagok lettek e körülményt nem láthatták előre, így a tíz éven belül nyugállományba helyezettek jelentős hátrányt szenvednek. Ennek elkerülésére indokolt a törvény módosítása.

A magán-nyugdíjpénztári rendszerbe történő önkéntes belépés 1999. augusztus végéig fennálló lehetőségével sok olyan személy is élt, akinek a pénztártagság életkoruk, illetve előre nem látható - jellemzően munkaerőpiaci - okok miatt hátránnyal jár. Ők 2002. december 31-éig visszaléphettek a társadalombiztosítási nyugdíjrendszerbe, de megfelelő tájékozottság hiányában ezzel a lehetőséggel nem minden érintett élt. Ezen - többnyire bányabezárások, elbocsátások miatt bányásznyugdíjat, szolgálati nyugdíjat vagy egyéb korhatár alatti nyugellátást igénylő - személyek most szembesülnek azzal, hogy pénztártagként csak csökkentett, 75%-os mértékű társadalombiztosítási nyugdíjra jogosultak. A rövid felhalmozási idő miatt ezt a kiesést a pénztára megtakarítás nem tudja pótolni. A magán-nyugdíjpénztári szabályok módosítása szerint ezért azok, akik 2013. január 1-je előtt vonulnak nyugdíjba, nyugdíjbavonuláskor visszaléphetnek a társadalombiztosítási rendszerbe, amennyiben pénztártagságuk időtartama a 10 évet nem éri el, és a várható pénztári járadékuk összege kevesebb a társadalombiztosítási nyugdíj egynegyedénél. A törvény hatálybalépésétől számított hat hónapon belül azok is igényelhetnek teljes mértékű társadalombiztosítási nyugdíjat, akik már korábban a vegyes rendszerből vonultak nyugdíjba, de a pénztártól kapott szolgáltatást a társadalombiztosításba visszautalják.

-----STARTING---POINT---RESZLETES---

-----STARTING---POINT---VEGE---