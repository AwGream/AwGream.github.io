1993. évi LXVI. törvény indokolása

a helyi adókról szóló 1990. évi C. törvény módosításáról

-----STARTING---POINT---ALTALANOS---

A törvény 50. § a törvény hatálybalépése előtt érvényben volt szabályozás alapján biztosított házadó mentességet továbbra is fenn kívánta tartani. A törvény szövege azonban nem volt konzekvens, és így egyes jogalkalmazók, közöttük a PM illetékes szervei is az 50. § szövegét úgy értelmezték, hogy az abban fenntartott mentesség nemcsak az építményadó, hanem a lakástulajdonra bevezetett kommunális adó alóli mentességet is jelent. Sajnálatosan ez az értelmezés a közelmúltban egy bíróság ítéletében is megjelent. Ha ezt a - megítélésem szerint - kiterjesztő jogértelmezést elfogadjuk, az a települési önkormányzatok helyi adó kivetési jogát számottevően korlátozza, az önkormányzatok gazdasági lehetőségeit szűkíti. Indirekt elvon egy lehetséges pénzügyi forrást. Úgy gondolom, hogy a helyi adó törvény szelleméből az következik, és az volt a jogalkotó szándéka is, hogy az önkormányzatok gazdálkodási szabadságának körében a helyi források igénybevétele érdekében a lehető legnagyobb szabadságot, a lehető legszélesebb lehetőséget biztosítsa. Ezért az általam javasolt törvénymódosítás azt célozza, hogy minden jogalkalmazó számára egyértelművé váljon: a korábban biztosított házadó mentesség csak építményadó mentességet jelent, és kiterjesztően nem értelmezhető, más adórend e körben be nem vonható.

-----STARTING---POINT---RESZLETES---
-----STARTING---POINT---VEGE---

Ez a törvény a kihirdetését követő 15. napon lép hatályba.