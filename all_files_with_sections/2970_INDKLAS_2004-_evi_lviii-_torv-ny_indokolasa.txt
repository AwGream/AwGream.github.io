2004. évi LVIII. törvény indokolása

az adókról, járulékokról és egyéb költségvetési befizetésekről szóló törvények módosításáról szóló 2003. évi XCI. törvény módosításáról

-----STARTING---POINT---ALTALANOS--- 

Az adókról, járulékokról és egyéb költségvetési befizetésekről szóló törvények módosításáról szóló 2003. évi XCI. törvény 223. §-a a kényszervállalkozások megszüntetése érdekében a munkaviszonyt kijátszó színlelt polgári jogi jogviszonyok alkalmazása esetén kiszabható potenciális szankciók tekintetében moratóriumot állított fel. A szabályt időközben módosította az egyes pénzügyi tárgyú törvények jogharmonizációs célú módosításáról szóló 2004. évi XXVII. törvény, mely a moratóriumot kiterjeszti a színlelt szerződéssel foglalkoztatottak mellett a munkaszerződés-kötés nélkül foglalkoztatottakra, illetőleg - néhány a végrehajtás során felmerült jogalkalmazási kérdés rendezésén túl - a munkáltatók mellett a foglalkoztatottak mentességéről is rendelkezik.

A módosított szabály kihirdetése és a moratórium lejáratának határideje között ugyanakkor rendkívül rövid idő áll rendelkezésre a végrehajtáshoz szükséges felkészülésre - a moratóriumban részt venni kívánó foglalkoztatók számára adott esetben likviditási nehézséget is okozva -, ezért a törvénymódosítási javaslat a moratórium határidejének egy évvel történő meghosszabbítását indítványozza. Az egy éves hosszabbítás lehetőséget ad az érintett személyi kör számára a moratórium által biztosított lehetőségek teljes körű megismerésére és kellő időt biztosít az abban történő részvételhez szükséges felkészülésre. Ennek eredményeképpen lényegesen többen vehetnek részt a moratóriumban, így szélesebb körben valósulhat meg e jogintézmény eredeti célja, a munkavégzésre irányuló jogviszonyok kifehérítése.

-----STARTING---POINT---RESZLETES---

-----STARTING---POINT---VEGE---