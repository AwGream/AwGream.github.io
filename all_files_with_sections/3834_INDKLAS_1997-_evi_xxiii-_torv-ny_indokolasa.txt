1997. évi XXIII. törvény indokolása

az egyes sportcélú ingatlanok tulajdoni helyzetének rendezéséről szóló 1996. évi LXV. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az egyes sportcélú ingatlanok tulajdoni helyzetének rendezéséről szóló törvény az ingatlanok tulajdonjogának megszerzését az 5. § (1) bekezdés a-c) pontjaiban meghatározott feltételek együttes fennállása esetén teszi lehetővé az önkormányzatok illetve társulásaik, vagy az ingatlant használó sportszervezet számára. Az 5. § (1) bekezdés a) pontja a tulajdonjog megszerzését a KVI-vel vagy jogelődjével megkötött megállapodáshoz vagy az 1995. december 31-én fennálló tényleges használathoz köti. Az ingatlanok állami tulajdonban KVI kezelésben vannak, azoknak az önkormányzatok nem voltak használói, mivel az 1990. évi LXX. tv. a társadalmi szervezetek használati jogát alapozta meg, önkormányzati hasznosításról a törvény nem rendelkezett. Ezért az önkormányzatok tulajdonszerzésénél csak az 5. § b)-c) pontjaiban foglalt feltételek teljesedését kell feltételül szabni, ti. az önkormányzat vállalja, hogy a tulajdonszerzéstől számított legalább 15 évig az ingatlant sportcélra, illetőleg sportlétesítményként használja, hasznosítja; továbbá nincs lejárt köztartozása, vagy köztartozását folyamatosan az előre meghatározott törlesztő részlettel teljesíti, és ezt a tényt a törvényben meghatározott szervek közokirattal igazolják. A törvény hatályba lépésétől számított 90 napig nyitvaálló benyújtási határidő azonos helyzetbe hozza azokat az önkormányzatokat, melyek az eredeti feltételek fenn nem állása ellenére beadták tulajdonszerzési kérelmüket, és azokat az önkormányzatokat, melyek 1996-ban a jogosító feltételek hiánya miatt nem adtak be kérelmet a vagyonkezelőhöz.

Ezen technikai módosítással a törvény végrehajthatása során az eredeti jogalkotói szándék  valósulhat meg.

-----STARTING---POINT---VEGE---