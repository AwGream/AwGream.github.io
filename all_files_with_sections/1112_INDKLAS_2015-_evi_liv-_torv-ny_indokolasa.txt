2015. évi LIV. törvény indokolása

a sportról szóló 2004. évi I. törvény módosításáról

-----STARTING---POINT---ALTALANOS--- 

Magyarország támogatja a kiemelt hazai rendezésű sportesemények rendezését, valamint a nagy hagyományokkal rendelkező, sikeres fővárosi sportegyesületek sportfejlesztési stratégiái megvalósítását, amely mind a versenysportra, mind az utánpótlás-nevelésre kedvező hatással van.

-----STARTING---POINT---RESZLETES---

Az 1. §-hoz

A sportról szóló 2004. évi I. törvény (a továbbiakban: Stv.) az állam sporttal kapcsolatos feladatai között rögzíti, hogy a Kormány a sportpolitikáért felelős miniszter javaslata alapján a nemzetközi sportszervezetek (jogtulajdonosok) által megkívánt garanciát vállal a kiemelt nemzetközi sportrendezvények (különösen olimpia, Paralimpia, Siketlimpia és speciális világjátékok, világbajnokság, Európa-bajnokság) és sportdiplomáciai események magyarországi megrendezéséhez [Stv. 50. § (3) bekezdés d) pont]. Az Stv. 20. § (1) bekezdése alapján az országos sportági szakszövetség (a továbbiakban: szakszövetség) olyan sportszövetség, amely sportágában kizárólagos jelleggel az Stv.-ben, valamint más jogszabályokban meghatározott feladatokat lát el és az Stv.-ben megállapított különleges jogosítványokat gyakorol. A szakszövetségek a nemzetközi sportrendezvények hazai rendezése során a nemzetközi szövetségekkel kötött „Hosting Agreement”-ekben foglalt kötelezettségvállalások alapján polgári jogi jogviszonyok alanyai, ezért szükséges, hogy a szakszövetség alapvető feladatai között megjelenjen a kiemelt hazai rendezésű sport világesemények rendezésével összefüggő feladatokban való közreműködés.

A 2. §-hoz

A rendelkezés lehetővé teszi, hogy azon ingatlanok esetében, amelyek csak részben állnak a Magyar Állam tulajdonában, az állami tulajdoni hányad tekintetében kerülhessen sor vagyonkezelő kijelölésére.

A 3. §-hoz

A rendelkezés az Stv. 1. mellékletének módosítására irányul. A Budapesti Honvéd Sportegyesület (a továbbiakban: BHSE) által használt budapesti, Dózsa György út 55. szám alatti 27913/1 hrsz-ú, a Lehel u. 18. szám alatti, a 27999 hrsz-ú ingatlan megosztása folytán kialakuló 27999/1 hrsz-ú, a Tüzér u. 56-58. szám alatti 27950/6 hrsz-ú, valamint a Hajógyári-szigeten lévő 23796/29 hrsz-ú ingatlanok (a továbbiakban együtt: ingatlanok) üzemeltetésével kapcsolatban a Honvédelmi Minisztériumnál és az Emberi Erőforrások Minisztériumánál is fennálló forráshiányra tekintettel indokolt az ingatlanok vagyonkezelői jogának a BHSE részére történő átadása törvényi kijelölés útján, amelyet a BHSE is kezdeményezett. Az ingatlanokat jelenleg is a BHSE üzemelteti.

A törvény a Budapesti Vasutas Sport Club (a továbbiakban: BVSC) vagyonkezelésébe kijelölt 29834/1 hrsz-ú, 29834/3 hrsz-ú és 29834/10 hrsz-ú ingatlan törlését is elrendeli, tekintettel arra, hogy azok jelenleg alapvető vasútüzemi funkciót töltenek be.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.