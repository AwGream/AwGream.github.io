2001. évi LXV. törvény indokolása

a felsőoktatásról szóló 1993. évi LXXX. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

Tekintettel Magyarország európai uniós integrációjára, a bolognai nyilatkozatban foglalt európai egyetemi térség keretében kialakítandó nemzetközi együttműködésre a törvény megteremti annak lehetőségét, hogy a nemzetközi együttműködésben, idegen nyelven folyó posztgraduális szakemberképzés sajátosságai a magyar felsőoktatás rendszerében megfelelő intézményi kereteket kapjanak. Az érintett intézmények fokozott külföldi orientációja, az oktatói és a hallgatói állomány külföldi kötődése indokolja elsősorban azt, hogy külön törvény a magyar felsőoktatási intézmények klasszikus létesítési és működési feltételrendszerétől (Ftv. 3. § és 4. §) eltérhessen. Ennek egyik feltétele a törvény szerint az, hogy az intézmény nemzetközi együttműködési megállapodás alapján létesüljön. A nemzetközi együttműködési megállapodás alatt a nemzetközi szerződés, a magyar állam, illetve a kormány nevében tett szándéknyilatkozatok, valamint az intézmény-közi együttműködési megállapodások is értendők. A megállapodás akkor tekinthető a létesítés alapjának, amennyiben azt az intézmény létesítője ekként ismeri el. A másik feltétel, hogy a képzés nagyobb részben idegen nyelven történjen.

A 2. §-hoz

A külön törvényben elismert Andrássy Gyula Budapesti Német Nyelvű Egyetem az Ftv. 1. sz. mellékletében az I. rész B) főcíme b) pontja a „Magán, illetve alapítványi egyetemek” címen belül a „Andrássy Gyula Budapesti Német Nyelvű Egyetem, Budapest” néven kerül rögzítésre.

-----STARTING---POINT---VEGE---