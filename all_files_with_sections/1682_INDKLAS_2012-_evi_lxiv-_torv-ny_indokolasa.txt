2012. évi LXIV. törvény indokolása

a magánnyugdíjról és a magánnyugdíjpénztárakról szóló 1997. évi LXXXII. törvény, valamint a nyugdíjreform és adósságcsökkentő alapról, és a szabad nyugdíjpénztár-választás lebonyolításával összefüggő egyes törvénymódosításokról szóló 2010. évi CLIV. törvény módosításáról

-----STARTING---POINT---ALTALANOS--- 

A törvény szerint a társadalombiztosítási nyugdíjrendszerbe történő visszalépést 2012-ben a 2009-ben alkalmazott módszer szerint kell lehetővé tenni, azaz a visszalépő tagok követelését állampapírban, illetve készpénzben kell a Nyugdíjreform és Adósságcsökkentő Alap (NYACSA) számára átutalni. Ezzel elkerülhetővé válik, hogy a 2011. évi visszalépéshez hasonlóan az eszközérték változásból adódó kockázatokat és esetleges veszteséget a NYACSA, illetve közvetetten a Magyar Állam viselje.

-----STARTING---POINT---RESZLETES---

Az 1. §-hoz

A törvény alapján a magánnyugdíjpénztárak a visszalépés során az átadásra kerülő követelések értékét 2012. október 12. napjáig állampapírban és pénzben adják át a Nyugdíjreform és Adósságcsökkentő Alap részére. A követelésnek legalább a visszalépő tag - 2012. május 31-ei értéknapon fennálló - portfolióján belüli állampapír-aránynak megfelelő részét állampapírban kell teljesíteni. Az átadott állampapírok az értékpapírszámlán történő jóváírás napján a NYACSA tulajdonába kerülnek.

A 2. §-hoz

A hozamgarantált tőke feletti összeg kiszámítását a pénztáraknak 2012. május 31-ig el kell végezniük, de a 2012. április havi inflációs ráta csak 2012. május közepén, a 2012. május havi inflációs ráta pedig csak 2012. június közepén áll rendelkezésre, így az elszámolás biztosíthatósága érdekében a hozamgarantált tőke feletti összeg kiszámítása során az elszámolási időszak utolsó két hónapjára a március havi inflációs rátát kell alkalmazni.

A 3. §-hoz

A törvény az 1. §-hoz kapcsolódóan a NYACSA oldaláról teremti meg az eszközök átadásának feltételeit.

-----STARTING---POINT---VEGE---

A 4. §-hoz

Hatályba léptető rendelkezés.