2011. évi LX. törvény indokolása

a mozgóképről szóló 2004. évi II. törvény, valamint a muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény módosításáról

-----STARTING---POINT---ALTALANOS--- 

A Nemzeti Fejlesztési Minisztérium 2010. év végén hozta nyilvánosságra a Digitális Megújulás - Magyarország Középtávú IKT Cselekvési Tervet (továbbiakban: Terv), amely 2010-2014. közötti időszakra vonatkozóan tartalmazza az információs társadalom nyújtott a előnyök és az infokommunikációs technológiák eredményeinek kiterjedt hasznosítási szándékát. A Terv elvi éllel rögzíti, hogy kiemelt célja - a gazdasági versenyképesség és a fogyasztói jólét növelése mellett - egy modern európai digitális nemzet megteremtése. Az elvi alapok meghatározásán túl a Terv külön is nevesíti a kulturális örökség digitális megőrzésével kapcsolatos tennivalókat, ezen belül is kiemelten a Magyar Nemzeti Digitális Archívum és Filmintézet (továbbiakban: MaNDA) létrehozásának feladatát. Az Archívum létrehozásának célja a magyar kultúra által létrehozott alkotások digitális rögzítése, illetve az eddig zártan és szétszórtan működő archívumok rendszerének összekapcsolása, a közkinccsé tétel elősegítése.

A MaNDA feladata a magyar digitális gyűjtemények kataszterének elkészítése, a rendelkezésre álló dokumentumok integrálása egy saját adatbázisban és az EUROPEANA - az Unió digitális könyvtára - gyűjteményének gyarapítása.

A MaNDA létrehozása - mind költségvetési, mind pedig szakmai oldalról nézve - leghatékonyabban egy már működő országos közgyűjtemény, a Magyar Nemzeti Filmarchívum (továbbiakban: Filmarchívum) feladatkörének és intézményi struktúrájának kibővítésével oldható meg.

A törvény célja hogy megteremtse a törvényi feltételeit a MaNDA létrehozásának, és ezzel a magyar kultúra által létrehozott alkotások megőrzésének előmozdítása.

-----STARTING---POINT---RESZLETES---

Az 1. §-hoz

A mozgóképről szóló 2004. évi II. törvényben (a továbbiakban: Mtv.) a Magyar Nemzeti Filmarchívum szövegrész helyébe a Magyar Nemzeti Digitális Archívum és Filmintézet kifejezés lép. A Mtv. 34. § (2) bekezdése kitér arra, hogy a ManDa feladatait az Mtv. mellett, a muzeális intézményekről, a nyilvános könyvtári ellátásról és a közművelődéséről szóló 1997. évi CXL. törvény (a továbbiakban: Kult. tv.) határozza meg. A törvény értelmében a MaNDA vezetését a főigazgató látja el, akit a miniszter nevez ki és ment fel, valamint a miniszter hagyja jóvá szervezeti és működési szabályzatát.

A 2. §-hoz

A Kult. tv. 59. §-ában a Magyar Nemzeti Filmarchívum megnevezést felváltja a Magyar Nemzeti Digitális Archívum és Filmintézet megnevezés. A törvény a Kult. tv.-ben is rögzíti - az Mtv.-vel összhangban - a MaNDA gazdálkodási jogkörét, illetve alapvető feladatkörét.

-----STARTING---POINT---VEGE---

A 3. §-hoz

Hatályba léptető rendelkezést tartalmaz.