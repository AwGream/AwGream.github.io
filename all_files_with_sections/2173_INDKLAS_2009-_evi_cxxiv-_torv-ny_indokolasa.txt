2009. évi CXXIV. törvény indokolása

az egyes képviselői juttatások és kedvezmények megszüntetéséről szóló 2009. évi LXV. törvény módosításáról

-----STARTING---POINT---ALTALANOS--- 

2009-ben az Országgyűlés 2009. évi LXV. törvénnyel módosította az országgyűlési képviselők tiszteletdíjáról, költségtérítéséről és kedvezményeiről szóló 1990. évi LVI. törvényt.

Az akkori célok közül, miszerint úgy módosuljon a képviselők javadalmazásának rendszere, hogy a nettó jövedelemben jelentős eltérés ne történjék, nem valósult meg teljes mértékben. Ezért szükséges a választókerületi pótlék számítási alapjának pontosítása.

-----STARTING---POINT---RESZLETES---

Az 1. §-hoz

A képviselő választókerületi pótlékának megállapításánál - vetítési alapként - legfeljebb az alapdíj kétszerese vehető figyelembe.

A 2. §-hoz

Az országgyűlési képviselők tiszteletdíjáról, költségtérítéséről és kedvezményeiről szóló 1990. évi LVI. törvény 6. §-a a képviselőcsoportok munkáját segítő köztisztviselők alkalmazásának pénzügyi feltételeit (illetmény, költségtérítések) szabályozza. Ennek keretében szükséges a cafeteria-juttatások fogalmának megjelenítése és az elszámolásmódjának rendezése.

-----STARTING---POINT---VEGE---

A 3. §-hoz

A törvény 2010. január 1-jén lép hatályba.