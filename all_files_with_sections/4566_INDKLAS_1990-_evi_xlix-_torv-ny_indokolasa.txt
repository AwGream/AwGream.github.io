1990. évi XLIX. törvény indokolása

a vállalkozási nyereségadóról szóló 1988. évi IX. törvény módosításáról

-----STARTING---POINT---ALTALANOS--- 

A piacgazdaság közgazdasági követelményeként szereplő azonos versenyfeltételek kialakítása, az adókedvezmények nyereséghez mért irreálisan magas volta és a költségvetés egyensúlyának megtartása az adókedvezmények körének és mértékének évközbeni felülvizsgálatát indokolta, ennek eredményeként a javaslat szükségesnek tekinti egyes adókedvezmények megszüntetését, illetve mérséklését.

-----STARTING---POINT---RESZLETES---

Az 1. §-hoz

A szabad áralakítás és a tulajdonviszonyokban folyamatban lévő változások miatt a javaslat az élelmiszer-ipari és élelmiszer-kiskereskedelmi tevékenységek esetében az adókedvezmény mértékét 35%-ról 20%-ra mérsékli.

A 2. §-hoz

A külföldi részvétellel működő gazdasági társaságok adókedvezményének érdemi változtatása nélkül a javaslat egyértelműen rendelkezik arról, hogy az adókedvezmény a feltételek évközbeni változtatása esetén csak a naptári napokkal arányosan vehető igénybe.

A 3. §-hoz

A szabad áralakítás, illetve az ellátási kötelezettség megváltozása miatt a közszolgáltató tevékenységből a javaslat nem tartja indokoltnak a továbbiakban fenntartani:

- a gázelosztás,

- a postai szolgáltatás,

- az állati eredetű takarmány előállítás eredményére jutó adó kedvezményét.

A kulturális és sporttevékenységek körét a javaslat szűkíti azokkal a tevékenységekkel, ahol a piaci viszonyok kedvezően alakultak. Megszünteti a kísérleti kutatási-fejlesztési tevékenység közvetlen K+F ráfordításai után eddig biztosított adókedvezményt, tekintettel arra, hogy a bevezetésével elérni kívánt célokat a gyakorlatban nem szolgálta. A kedvezőtlen adottságú üzemek adókedvezményének megszüntetését azért tartalmazza a javaslat, mivel az elmaradott térségek adókedvezménye 1990-től lényegesen felemelésre került és e két kör többségében megegyezik.

-----STARTING---POINT---VEGE---

A 4. §-hoz

A Javaslat záró §-a rendelkezik a hatályba lépésről és az ehhez kapcsolódó átmeneti rendelkezésekről.