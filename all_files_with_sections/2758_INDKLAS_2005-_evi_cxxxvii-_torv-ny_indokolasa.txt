2005. évi CXXXVII. törvény indokolása

a szabálysértésekről szóló 1999. évi LXIX. törvény módosításáról

-----STARTING---POINT---ALTALANOS--- 

A szabálysértésekről szóló 1999. évi LXIX. törvény (a továbbiakban: Sztv.) 140. §-ában jelenleg megfogalmazott ipari robbantóanyagokkal és pirotechnikai termékekkel kapcsolatos szabálysértési tényállás egyaránt 50 000 Ft pénzbírsággal sújtja azokat a személyeket, akik engedély nélkül birtokolnak, forgalmaznak pirotechnikai terméket, valamint azokat a személyeket, akik rendelkeznek engedéllyel, de a pirotechnikai termékek előállítására, forgalmazására, tárolására, szállítására, felhasználására és megsemmisítésére vonatkozó szabályokat megszegik.

A robbanóanyagok esetén a jogalkotó nagymérvű különbséget lát a társadalomra veszélyesség terén annak függvényében, hogy rendőrhatósági engedéllyel rendelkezik-e a személy vagy sem, mivel az engedély nélküli birtoklást és tevékenységet bűncselekménnyé nyilvánítja (a Büntető Törvénykönyvről szóló 1978. évi IV. törvény 263. § „Visszaélés robbanóanyaggal vagy robbantószerrel”). Erre figyelemmel, álláspontunk szerint aránytalan a szabálysértés keretein belül egyforma büntetési tétellel fenyegetni azt a személyt, akinek nincs engedélye a pirotechnikai tevékenység végzésére, valamint azt a személyt, aki rendelkezik engedéllyel és az engedély előírásait szegi meg vagy csak engedély nélkül birtokolja a pirotechnikai terméket. Emiatt indokolt arányosan szigorítani az Sztv. 140. §-át és magasabb büntetési tétellel (százezer forintig terjedő pénzbírsággal) fenyegetni azt a személyt, aki engedély nélkül végez pirotechnikai tevékenységet.

Figyelemmel arra, hogy 2003. július 1-jén hatályba lépett a polgári felhasználású robbanóanyagok forgalmazásáról és felügyeletéről szóló 191/2002. (IX. 4.) Korm. rendelet, ezért indokolt a szabálysértési tényállás címét, illetve a tényállás vonatkozó részét a hatályos jogszabályban foglaltakhoz igazítani.

-----STARTING---POINT---RESZLETES---

-----STARTING---POINT---VEGE---