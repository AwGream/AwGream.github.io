2002. évi XV. törvény indokolása

a társadalombiztosítási nyugellátásról szóló 1997. évi LXXXI. törvény módosításáról

-----STARTING---POINT---ALTALANOS--- 

A 2001. és 2002. évi költségvetésről szóló törvény keretei között elfogadott módosítás egy hosszú évtizedek óta közmegelégedésre működtetett, a korábbi nyugdíjrendszer belső feszültségeit, igazságtalanságait orvosló intézményt szüntetett meg. A különös méltánylást érdemlő okok alapján történő kivételes nyugellátás fogalmának részeleme volt az évi rendes nyugdíjemelésen túlmenően a rendkívül alacsony nyugellátások további emelésének lehetősége. A kivételes nyugdíjemelés lehetőségének megszüntetése rendkívül hátrányosan érint évente több száz nyugdíjast.

A törvény a kivételes nyugdíjemelés lehetőségének visszaállításán túlmenően az érintett hatásköröknek az Országos Nyugdíjbiztosítási Főigazgatóság főigazgatójához történő visszatelepítését rendelte el, változatlanul hagyva azt a rendelkezést, mely szerint a részletes eljárási szabályokat kormányrendeletben kell megállapítani. A kivételes nyugellátás ez évi fedezete - hozzávetőlegesen négyszáz millió forint - a költségvetés többletbevételeiből fedezhető.

-----STARTING---POINT---RESZLETES---

-----STARTING---POINT---VEGE---