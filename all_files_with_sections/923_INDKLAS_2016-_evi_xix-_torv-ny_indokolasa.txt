2016. évi XIX. törvény indokolása

a Paksi Atomerőmű kapacitásának fenntartásával kapcsolatos beruházásról, valamint az ezzel kapcsolatos egyes törvények módosításáról szóló 2015. évi VII. törvény módosításáról

-----STARTING---POINT---ALTALANOS--- 

A törvény egyértelműbbé teszi, hogy a Paksi Atomerőmű kapacitásának fenntartásával kapcsolatos beruházásról, valamint az ezzel kapcsolatos egyes törvények módosításáról szóló 2015. évi VII. törvény (a továbbiakban: Tv.) 5. §-át együtt kell értelmezni mind az információs önrendelkezési jogról és az információszabadságról szóló 2011. évi CXII. törvény (a továbbiakban: Infotv.) közérdekű adatigénylésre vonatkozó III. Fejezetével, mind pedig más ágazati törvénnyel. Az adatot kezelő közfeladatot ellátó szerv a közérdekű adatigénylés teljesítése során vagy megtagadása esetén köteles mérlegelni, hogy az igényelt műszaki és üzleti adatok megismerése nemzetbiztonsági, illetve szellemi tulajdonjoghoz fűződő érdeket sért-e.

-----STARTING---POINT---RESZLETES---

Az 1. §-hoz

A jogszabály-módosítás nem jelent a hatályos szabályozáshoz képest tartalmi változást, csupán egyértelművé teszi, hogy a Tv. 5. §-át együtt kell értelmezni mind az Infotv. közérdekű adatigénylésre vonatkozó III. Fejezetével, mind pedig más ágazati törvénnyel. Ennek megfelelően tehát kizárólag a Tv. 5. §-ában felsorolt adatkör tekintetében, és csak akkor lehetséges a közérdekű adatigénylés teljesítésének megtagadása, ha az igényelt adat megismerése az Infotv. 27. § (2) bekezdés b) és h) pontjában hivatkozott érdeksérelmet valósítana meg, azaz ha az adat nyilvánosságra hozatala nemzetbiztonsági érdeket, illetve szellemi tulajdonhoz fűződő jogot sértene.

A 2. §-hoz

Az átmeneti rendelkezés a jogalkotási törvénnyel összhangban, az egyértelműség kedvéért külön rendelkezik a folyamatban lévő ügyek jogi sorsáról.

-----STARTING---POINT---VEGE---

A 3. §-hoz

Hatályba léptető rendelkezés.

A 4. §-hoz

A rendelkezés a jogharmonizációs záradékot tartalmazza.