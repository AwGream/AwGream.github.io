2004. évi CXXV. törvény indokolása

az egyes fontos, valamint közbizalmi és közvélemény-formáló tisztségeket betöltő személyek ellenőrzéséről szóló 1994. évi XXIII. törvény módosításáról

-----STARTING---POINT---ALTALANOS--- 

A törvény alapvető célja, hogy biztosítsa a feltételeket az egyes fontos, valamint közbizalmi és közvélemény-formáló tisztségeket betöltő személyek ellenőrzéséről szóló 1994. évi XXIII. törvény (a továbbiakban: átvilágítási törvény) hatálya alá tartozó tisztséget betöltő személyek ellenőrzésének lefolytatásához. Ezt a munkát a hátralévő ellenőrzések számára tekintettel az Országgyűlés által megerősített átvilágító bírák 2005. június 30-ig el tudják végezni. Ezt követően az átvilágítási törvény hatályon kívül helyezéséig a bizottság hatáskörében a tagjai közül a Legfelsőbb Bíróság elnöke által kijelölt bíró egyes bíróként jár el.

Az átvilágítási folyamat lezárulását követően nincs szükség az átvilágítási törvény és az azt módosító törvények hatályban tartására, tekintettel arra, hogy az újonnan kinevezettek, illetve megválasztottak tekintetében az átvilágítás más formában is elérhető. Ezért a törvény rendelkezik e törvények egyidejű, 2005. december 31-ével történő hatályon kívül helyezéséről.

-----STARTING---POINT---RESZLETES---

-----STARTING---POINT---VEGE---