2007. évi LXXVI. törvény indokolása

a Magyar Fejlesztési Bank Részvénytársaságról szóló 2001. évi XX. törvény módosításáról

-----STARTING---POINT---ALTALANOS--- 

Az MFB Rt. sajátos, az állami fejlesztési banki pozícióból, illetőleg a piaci helyzetéből és a vonatkozó hazai és uniós jogszabályi környezetből adódó befektetési politikáját és az ennek alapján az MFB csoportban kialakult befektetési portfóliót felülvizsgálva - különös tekintettel a vonatkozó uniós jogszabályok módosítására és az uniós tagországok hasonló bankjainak releváns gyakorlatára - a tulajdonosi jogokat gyakorló miniszter döntött a fejlesztési tőkebefektetésekre vonatkozó stratégia módosításáról és meglévő fejlesztési tőkebefektetések átstrukturálásáról.

Ez szükségessé teszi, hogy az MFB Rt. a meglévő különböző fejlesztési, illetőleg kockázati tőkebefektetéseit a jövőben, a prudens és transzparens működésre vonatkozó követelményeknek megfelelően, „alapszerűen” kezelje. Ugyanakkor az is szükséges - az állami támogatás tilalmára vonatkozó uniós jogszabály módosulására, továbbá a hazai és a külföldi magántőke bevonásának követelményére tekintettel - hogy a jövőbeni fejlesztési, illetőleg kockázati tőkebefektetések ugyancsak „alapszerű” kezelésen keresztül történjenek.

A 2001. évi XX. törvény (a továbbiakban: MFB törvény) jelenleg csak gazdasági társaságokba történő közvetlen tőkebefektetést (részesedésszerzést) tesz lehetővé az MFB Rt. számára. Emellett a hitelintézetekről és a pénzügyi vállalkozásokról szóló 1996. évi CXII. törvény tőkekorlátai és a tőkepiacról szóló 2001. évi CXX. törvény befektetési alapokra vonatkozó előírásai miatt az sem lehetséges, hogy a befektetéseit egy gazdasági társaságba vonja össze. A külföldi potenciális tőkebefektetők a bizonytalan, illetőleg az általuk elvárt szabályokhoz képest eltérő jogi környezet - az „alapszerű” kezelés hiánya - miatt nem hajlandók közös tőkebefektetések végrehajtására az MFB Rt.-vel. A Bank tehát sem a meglévő befektetéseit nem tudja alapokba „kivinni”, sem befektetési, illetőleg kockázati tőkealapokon keresztül nem tud befektetni. Ebből következően - a hatályos jogszabályi keretek között - sem a kormányzati-tulajdonosi követelménynek, sem az uniós szabályoknak nem tud megfelelni és a befektetési stratégia módosítására és a meglévő portfólió átstrukturálására sem képes.

-----STARTING---POINT---RESZLETES---

Az 1. §-hoz

A módosítás lehetővé teszi, hogy az MFB Rt. a Kormány határozata alapján részt vegyen a Magyar Vállalkozásfejlesztési Alapítvány, valamint a megyei és fővárosi vállalkozásfejlesztési alapítványok mikrohitelezési tevékenységéhez szükséges hitelek, illetve kölcsönök finanszírozásában.

A 2. §-hoz

A törvény lehetővé teszi az MFB Rt. számára, hogy befektetési alap által kibocsátott befektetési jegyet és kockázati tőkealap által kibocsátott kockázati tőkealap-jegyet vásárolhasson.

A 3. §-hoz

A törvény meghatározza azoknak a befektetési alapoknak és kockázati tőkealapoknak a körét (Magyarországon létrehozott, magyarországi székhelyű), amelyek által kibocsátott befektetési jegyeket és kockázati tőkealap-jegyeket az MFB Rt. megvásárolhatja. A vásárlásra kizárólag abban az esetben kerülhet sor, ha a befektetés megtérülése az alapkezelő által vállalt tőke-, illetőleg hozamgarancia vagy hozamígéret alapján kellően biztosított.

A 4. §-hoz

A törvény alapján a költségvetési törvényben kell meghatározni az MFB Rt. által saját kockázatára nyújtott azon hitelek és kölcsönök állományát, amelyekhez a Kormány határozatában forrás- és/vagy eszközoldali kamattámogatást biztosít.

Az 5. §-hoz

A törvény a tőkemegfelelési szabályok változása miatt pontosítja a hitelintézetekről és a pénzügyi vállalkozásokról szóló 1996. évi CXII. törvényre történő hivatkozásokat, továbbá lehetővé teszi, hogy az MFB Rt. átmenetileg, a szerzés időpontjától számított legfeljebb hároméves időtartamra, pénzügyi szolgáltatásból származó veszteségmérséklés céljából, illetőleg hitel-tulajdonrész csereügylet vagy felszámolás következtében is tulajdont szerezzen.

A 6. §-hoz

A törvény meghatározza, hogy az MFB Rt. fejlesztési tőkefinanszírozás céljából mekkora összeget fektethet be kockázati tőkealapba, illetőleg zártkörű és zártvégű értékpapír-befektetési alapba.

A 7. §-hoz

Az egycsatornás tőkebefektetési intézményrendszer kiépítése, illetve az egyablakos állami támogatás közvetítés kialakítása miatt újból meghatározásra került azon gazdálkodó szervezetek köre, amelyekben az MFB Rt. 100%-ot elérő tulajdoni részesedéssel rendelkezhet, ezzel összefüggésben a törvény módosítja az MFB törvény mellékletét.

-----STARTING---POINT---VEGE---

A 8-9. §-hoz

Hatálybalépéssel összefüggő és átmeneti rendelkezések.