2011. évi XCII. törvény indokolása

a közúti közlekedési nyilvántartásról szóló 1999. évi LXXXIV. törvény módosításáról

-----STARTING---POINT---ALTALANOS--- 

A jogalkalmazók gyakorlati tapasztalatai szerint jármű adásvétele előtt, vevői oldalról igény mutatkozik olyan típusú adatszolgáltatásra, mely során a vevő tájékozódhatna az adásvétel előtt arról, hogy a megvásárolni kívánt jármű vonatkozásában a járműnyilvántartásban szerepel-e forgalmazási korlátozás.

-----STARTING---POINT---RESZLETES---

Az 1-3. §-hoz

A módosítás a vevői jogbiztonság növelése érdekében a forgalmazási korlátozás bejegyzéséről történő információszolgáltatást valamint azon rendelkezéseket tartalmazza, amelyek szerint adásvételkor, továbbá az egyes közlekedési hatósági eljárásokban (forgalomba helyezés előtti és időszakos vizsgálat, járműhonosítás) és a közúton végzett ellenőrzés során a hatóságnak meg kell állapítania és meghatározott módon a jármű nyilvántartásban rögzítenie kell a jármű km-óra állását.

Tartalmazza továbbá azt a lehetőséget is, mely szerint a leendő vevő - meghatározott adatok birtokában - a járműnyilvántartásból km-óra állás adatokat igényelhet.

A járműnyilvántartásban folyamatosan, felmenő rendszerben lesz lehetőség a járművek km-óra állás történeti adatainak rögzítésére, ezzel a jövőben a használt járművek adásvételekor lehetségessé válik a vevők jogbiztonságának növelése és közvetve - a valós futásteljesítmény ismeretében a járművek műszaki állapotának objektívebb értékelése miatt - a közúti közlekedés biztonságosságának növekedése is.

A 2010. évi CLXXII. törvénnyel módosított, a közúti közlekedésről szóló 1988. évi I. törvény (Kkt.) 2011. július 1-től hatályba lépett rendelkezései megteremtik annak a lehetőségét a közúti ellenőrző szervek számára, hogy az ellenőrzés során a járművel kapcsolatos nyilvántartásba vett adatok ellenőrzése is megtörténjen. A módosítással lehetővé válik, hogy a közúti ellenőrzéskor megállapított km-óra állás adat - a bírság-nyilvántartási rendszer útján - a járműnyilvántartásban rögzítésre kerülhessen.

A módosítás erre vonatkozó részének hatálybalépésére a 2012. január 1-i időpont azért indokolt, mert az NKH és a KEKKH által üzemeltetett informatikai rendszer megfelelő átalakításával kell felkészülniük a hatóságoknak a keletkező adatok rögzítésére, továbbítására és tárolására. Így az illetékes hatóságok a megadott időponttól kezdődően tudnak teljes körűen eleget tenni az új - az állampolgárok és a gazdaság érdekeit szolgáló - kötelezettségeknek.

-----STARTING---POINT---VEGE---

A 4. §-hoz

A hatálybaléptető rendelkezést tartalmazza.