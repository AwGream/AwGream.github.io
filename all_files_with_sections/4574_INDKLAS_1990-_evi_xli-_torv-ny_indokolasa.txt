1990. évi XLI. törvény indokolása

a földről szóló 1987. évi I. törvény módosításáról

-----STARTING---POINT---ALTALANOS---

Az Országgyűlés a földről szóló 1987. évi I. törvény módosításáról, illetve kiegészítéséről 1990. május 31-i és június 4-i ülésén határozott. A törvénymódosításra, illetőleg a kiegészítésre irányuló, sürgősséggel benyújtott önálló képviselői indítvány az értékesítés céljára épített, építtetett és vásárolt ingatlanok elidegenítésével, valamint az ingatlanoknak a bankhitel biztosítékául szolgáló jelzáloggal való terhelésével nem számolt.

A korábban kialakult és szabályozott mechanizmus szerint az Országos Takarékpénztár, továbbá más bankok, állami építőipari vállalatok értékesítés céljára lakásokat építenek, vagy építtetnek. Ezek a lakások - a felépítést követően - állami tulajdonba kerülnek, s az építő, illetve az építtető eladja magánszemélyeknek, elsősorban a tanácsi lakáselosztás keretében kijelölt vevőknek. A tanácsi ingatlanközvetítő szervek lakásokat, üresen álló családi házakat vásárolnak magánszemélyektől, amelyek így átmenetileg - az újabb értékesítésig - állami tulajdonba kerülnek. Évente több mint 30 000 lakás értékesítése történik az említett módon. A forgalmazást az egyedi engedélyezés előírása indokolatlanul megnehezítené.

A bankok biztonságát és így a betéteseik érdekét szolgálja a hitelek visszafizetésének zálogjoggal való biztosítása. Így e körben szintén indokolatlan egyéb korlátozás előírása.

-----STARTING---POINT---RESZLETES---
-----STARTING---POINT---VEGE---