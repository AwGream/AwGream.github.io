1991. évi XXXV. törvény indokolása

a KGST Alapokmányának, valamint a KGST jogképességéről, kiváltságairól és mentességéről szóló Egyezmény hatályon kívül helyezéséről

Indokolás

A Kölcsönös Gazdasági Segítség Tanácsa 1991. június 28-án Budapesten tartott 46. ülésszakán határozatot hozott a KGST-szervek tevékenységének berekesztéséről.

A KGST-tagországok kormányainak képviselői jegyzőkönyvet írtak alá a KGST megszüntetéséről, mely az aláírás napján hatályba lépett és kimondja, hogy az ezt követő 90 nap elteltével hatályát veszi a KGST Alapokmánya, valamint a KGST jogképességéről, kiváltságáról és mentességeiről szóló Egyezmény.

Ennek alapján szükséges a KGST-re vonatkozó Alapokmány és Egyezmény kihirdetéséről szóló törvényerejű rendeletek hatályon kívül helyezése.