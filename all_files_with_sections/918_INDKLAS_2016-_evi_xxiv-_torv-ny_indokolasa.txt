2016. évi XXIV. törvény indokolása

a Magyarország Kormánya és a Kínai Népköztársaság Kormánya között a Budapest-Belgrád vasútvonal újjáépítési beruházás magyarországi szakaszának fejlesztése, kivitelezése és finanszírozása kapcsán született Egyezmény kihirdetéséről

-----STARTING---POINT---ALTALANOS---

Általános indokolás

A törvény célja a Magyarország Kormánya és a Kínai Népköztársaság Kormánya között a Budapest-Belgrád vasútvonal újjáépítési beruházás magyarországi szakaszának fejlesztése, kivitelezése és finanszírozása kapcsán született Egyezmény (a továbbiakban: Egyezmény) törvénnyel történő kihirdetése.

-----STARTING---POINT---RESZLETES---

Részletes indokolás

Az 1. §-hoz

Az Országgyűlés felhatalmazást ad az Egyezmény kötelező hatályának elismerésére, az Egyezmény 7. Cikk 5., valamint a 9. Cikk 1. pontjára is figyelemmel.

A 2. §-hoz

Az Egyezmény kihirdetéséről rendelkezik.

A 3. §-hoz

A nemzetközi szerződésekkel kapcsolatos eljárásról szóló 2005. évi L. törvény 10. § (1) bekezdés b) pontjának és (2) bekezdésének megfelelően tartalmazza a belső jogba átültetett Egyezmény hiteles angol és magyar nyelvű szövegét.

A 4. §-hoz

Az Egyezmény belső jogi hatálybalépésének napjáról rendelkezik, valamint a törvény végrehajtáshoz szükséges intézkedésekről. A hatálybalépés naptári napját a külgazdasági és külügyminiszter annak ismertté válását követően a Magyar Közlönyben haladéktalanul közzétett közleményével állapítja meg.