2011. évi LXX. törvény indokolása

egyes természetvédelmi és agrártárgyú törvények módosításáról

-----STARTING---POINT---ALTALANOS--- 

A törvény célja a barlangok védelmének további erősítése. A természetbe történő beavatkozások alapvetően nem természetvédelmi érdekekből történnek, ezért a természet megbolygatásának következményeit sem elsősorban a természetvédelmi kezelést végző szerveknek kellene viselniük. A törvény erre ad megoldást azzal, hogy a beruházás során feltárult barlangok bejáratának biztonságáról, lezárásáról szakmailag a természetvédelmi szervezeteknek kell gondoskodniuk, a munkálatokat azonban a beruházást végző természetes vagy jogi személyeknek kell állniuk.

-----STARTING---POINT---RESZLETES---

Az 1. §-hoz

A természet védelméről szóló 1996. évi LIII. törvény alapján a barlangok bejáratának biztonságáról, illetve lezárásáról az illetékes nemzeti park igazgatóságának kell gondoskodnia, azonban ezen munkálatok költségeit annak kell állnia., aki az évmilliós természeti állapotot megbontották, vagyis akinek az érdekében az adott tevékenység történt, vagy aki azt végezte. E szabályozás összhangban van a kulturális örökség védelméről szóló 2001. évi LXIV. törvény 19. §-ának rendelkezéseivel.

Az előzőek alapján a természeti állapot, a barlang biztosításához indokolt a szükséges munkák befejezéséig megtiltani az egyéb tevékenységek folytatását. Ugyanakkor a gazdasági realitásokra is figyelemmel, lehetőséget kell teremteni, hogy a tevékenység továbbfolytatását engedélyezhessék, ha a felek között nincs vita a barlang megóvásához szükséges munkákban és annak jogi-financiális feltételei is adottak.

A 2. §-hoz

A természeti állapotok és folyamatok állandó változásával ellentétes, ha a jogalkalmazás jogilag statikus állapotokat hoz létre, ezért szükséges az engedélyek érvényességi idejének rögzítése, az örök idejű engedélyek kizárása. Az országgyűlési biztosok több esetben kifogásolták a környezetvédelem tekintetében a határozatlan idejű engedélyek alkalmazását, amelyek nincsenek tekintettel a megváltozott jogi és természeti környezetre és az ügyfeleket határozatlan időre jogosítják. Amennyiben az engedélyezett állapotokhoz képest nem történik változás, akkor lehetőséget kell biztosítani agyra, hogy az engedélyt újabb tíz évre meghosszabbíthassák, ugyanakkor a határozott érvényességi idő bevezetésére is figyelemmel, indokcsat annak rögzítése, hogy az engedélyezési eljárás elhúzása nem szolgálhat a korábbi engedély érvényességi idejének a kitolásához.

A 3. §-hoz

A kamarai biztos működését a koherencia megteremtése érdekében, valamint az agrárkamarai rendszer működésének zavartalan és zökkenőmentes biztosítása végett indokolt az új szervezeti és működési feltételeket meghatározó agrárkamarai törvény hatálybalépését követően megtartandó választások tényleges lezárásáig fenntartani. A gyakorlatban ismert ügyek átadás-átvétele megfelel ő alkalom arra nézve, hogy annak bekövetkezte az új szervezeti és működési feltételek tényleges megvalósulását garantálja.

A kamarai biztos a külön törvényben biztosított jogkörével mindaddig élhet, amíg jogi értelemben meg nem szűnik az agrárkamara, vagy bármely kamarai tisztségviselő képviseleti jogosítványa (pl. átadás-átvételi dokumentumok aláírása). Eddig az időpontig lehet ugyanis szó a kamara nevében történő jognyilatkozat megtételére.

A törvény megteremti annak egyértelmű jogalapját, hogy a kamarai biztost nemcsak a harmadik személyek irányában jelentőséggel bíró képviseleti jog gyakorlásában, hanem a szervezet belső igazgatásában (pl. a kamarai választások előkészítésében) is illessék meg olyan jogok, amelyek garantálják az agrárkamarai új szervezeti és működési feltételeinek tényleges megvalósulását.

-----STARTING---POINT---VEGE---

A 4. §-hoz

A határozott érvényességi idő bevezetéséből is adódóan rendezni kell a korábbi, eltérő érvényességi idejű engedélyek jogi sorsát, ezért a jogalkotó - megfelelő felkészülési idő biztosítása mellett - a határozatlan időre kiadott engedélyeket lejárttá teszi.