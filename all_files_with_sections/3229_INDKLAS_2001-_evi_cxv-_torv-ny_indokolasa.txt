2001. évi CXV. törvény indokolása

a területszervezési eljárásról szóló 1999. évi XLI. törvény módosításáról

-----STARTING---POINT---ALTALANOS--- 

Az Országgyűlés a területszervezési eljárásról megalkotta az 1999. évi XLI. törvényt, amely azonban nem tartalmaz elegendő garanciát arra, hogy területátcsatolásra csak valóban indokolt esetben kerüljön sor. Az eljárási törvény szabályainak kiegészítésével szempontok adhatók a kezdeményezőknek, az értékelőknek és az Országgyűlés is több adatot mérlegelve dönthet. Másrészt nagyon fontos garanciális előírásként jelenhetne meg, hogy hasonlóan a községegyesítéshez, új község alakításához, a területátcsatolásra vonatkozó kezdeményezést is helyi népszavazással kellene megerősíteni, hisz az leginkább az érintett település lakóira tartozó kérdés. A település és lakóinak életére olyan hatással lehet egy ilyen döntés, amit véleményük kikérése nélkül nem lenne szabad meghozni.

-----STARTING---POINT---RESZLETES---

Az 1. §-hoz

A törvény 1. §-a szerinti szempontok bemutatják, hogy a kezdeményezés valóban a település lakossága érdekét szolgálja-e, bizonyos köz- és egyéb szolgáltatásokhoz könnyebben, olcsóbban juthatnak-e hozzá, a település kapcsolatrendszere milyen irányba fejlődött.

A 2. §-hoz

A törvény 2. §-a és 5. §-a alapján tehát a településátcsatolás esetében is kötelezővé válna a helyi népszavazás elrendelése, ami természetesen a helyi önkormányzatokról szóló 1990. évi LXV. törvény módosítását is igényli.

Figyelembe kell venni, ugyanis a helyi önkormányzáshoz való jog gyakorlásának fontosságát, amely mind a település, mind a megye választópolgárainak a közösségét megilleti. Abban az esetben, ha a polgárokat az igénybe vett szolgáltatók erősebben kötik egy másik megyéhez, célszerű a települést átcsatolni, mert e nélkül nem tudnak hatást gyakorolni a közszolgáltatásokra, ugyanis más megyében választanak képviselőket. Mindezek nem jelentenek automatikusan jogot az átcsatolásra, de megalapozhatják a kezdeményező érvrendszerét.

A 3. §-hoz

Az Országgyűlés a közigazgatási struktúra stabilitásához fűződő érdekek felett is őrködik. A területátcsatolások megváltoztatják az állami, rendészeti, közigazgatási szervek illetékességi területét és - különösen több település átcsatolási kezdeményezése esetén - előre nem tervezett, jelentős többletköltség, munkaerő átcsoportosítási gond jelentkezhet. Ezeket előre helyes felmérni. A törvény 3. §-a a fentiek előzetes megismerésére és felmérésére tekintettel kerül megfogalmazásra.

A 4. §-hoz

A 4. § a törvény a polgári perrendtartással való összhangját biztosítja, keresetindításra ugyanis nem a képviselő-testület, hanem az önkormányzat jogosult.

Az 5. §-hoz

Az Ötv. módosításával kötelező helyi népszavazást kiírni a szomszédos megyéhez való csatolás kérdésében.

-----STARTING---POINT---VEGE---