2017. évi CXXVII. törvény indokolása

a nemzeti felsőoktatásról szóló 2011. évi CCIV. törvény és a nemzeti felsőoktatásról szóló 2011. évi CCIV. törvény módosításáról szóló 2017. évi XXV. törvény módosításáról

-----STARTING---POINT---ALTALANOS--- 

A jogállam általános követelménye, hogy a törvényeket mindenkinek be kell tartania, így a rá vonatkozó kötelezettségek alól egyetlen jogalany sem tarthat igényt egyedi mentesülésre. Ez igaz a nemzeti felsőoktatásról szóló 2011. évi CCIV. törvény módosításáról szóló 2017. évi XXV. törvénnyel (a továbbiakban: Módtv.) érintett Central European University vonatkozásában is.

Figyelemmel azonban arra, hogy eddig a Módtv. szerinti nemzetközi megállapodás megkötésére csak a McDaniel College Budapest kapcsán került sor, a többi nemzetközi megállapodás még legfeljebb csak tárgyalási szakaszban van, a Kormány - figyelemmel a Velencei Bizottság 2017. október 6-i ülésén elfogadott véleményére is - indokoltnak látja az előírt kötelezettségekre vonatkozó határidő meghosszabbítását, így könnyítve meg a jogkövetést.

-----STARTING---POINT---RESZLETES---

Az 1-2. §-hoz

A 2017. évi XXV. törvénnyel bevezetett változások egyenlő feltételeket teremtettek a külföldi felsőoktatási intézmények magyarországi működéséhez.

A módosítás a Módtv. által beiktatott határidők meghosszabbítását tűzte ki célul annak érdekében, hogy a módosításoknak minden külföldi felsőoktatási intézmény maradéktalanul meg tudjon felelni.

-----STARTING---POINT---VEGE---

A 3. §-hoz

A már hatályba lépett rendelkezésekre tekintettel indokolt a módosított határidőket tartalmazó rendelkezés mielőbbi hatálybaléptetése.