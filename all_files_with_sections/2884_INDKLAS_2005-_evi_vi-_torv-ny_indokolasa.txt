2005. évi VI. törvény indokolása

a Magyar Tudományos Akadémiáról szóló 1994. évi XL. törvény módosításáról

-----STARTING---POINT---ALTALANOS--- 

Az Akadémia elnökét, főtitkárát és főtitkár helyettesét tisztségeikre az MTA közgyűlése választja, határozott, 3 éves időtartamra, amely csak egy ízben hosszabbítható meg, ugyancsak a közgyűlés által. Nem áll fenn tehát a tisztség korlátlan idejű betöltésének lehetősége.

E tisztségviselőket az akadémia rendes és levelező tagjai közül választják, akiknek 2/3 része 65 év feletti, tehát az új köztisztviselői korhatár miatt csak a tagok 1/3-a lenne választható. Miután sokan az utóbbiak közül is 60 év felettiek, megválasztásuk esetén sem tölthetnék be tisztségüket a teljes lehetséges időtartamra.

Az akadémiai tagság elnyerésére csak az akadémiai doktorok jogosultak, akiknek átlagos életkora megegyezik az akadémia rendes és levelező tagjainak életkori átlagával. A tapasztalat azt mutatja, hogy a magas akadémiai tisztségekre történő jelölésnél az akadémikusok körében ismert személyek jönnek számításba. Következésképpen akadémikussá válásuk után vezető tisztségekre, jelölésükre csak hosszabb idő után kerül sor.

-----STARTING---POINT---RESZLETES---

-----STARTING---POINT---VEGE---