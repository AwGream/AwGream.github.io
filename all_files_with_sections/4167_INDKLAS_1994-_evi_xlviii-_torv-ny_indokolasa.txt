1994. évi XLVIII. törvény indokolása

a villamosenergiáról

-----STARTING---POINT---ALTALANOS--- 

A villamos energiáról szóló törvény megalkotásakor két útközött kelllett választani. Az első út ahhoz az alapvető célkitűzéshez vezet, amely a piaci törvények mellett a villamos energia ellátásért való kormányzati felelősség érvényesítését is szolgálja. Ezt az utat követve a villamos energia termelésével, szállításával és szolgáltatásával kapcsolatos tevékenységet állami - közhatalmi - engedélyezhez célszerű kötni.

A másik út a kormányzati felelősség mellőzéséhez, vagy legalábbis gyengítéséhez vezet. Ez az út a villamos energia termelésével stb. kapcsolatos tevékenység koncesszióba adásával, kizárólag a piacgazdaság szabályainak érvényesülésével a gazdaságosság, a nagyobb eredmény eléréséhez vezet.

Az ország lakosságának és a nemzetgazdaság egészének villamos energia ellátása fontos stratégiai feladat. Ezt tekintve az előző két út között választva a törvényalkotás során az első út vált járhatóvá. A piac szerepének jelentőségét elismerve, azt szem előtt tartva, különös fontosságot kellett tulajdonítani az állam - a kormányzati munka - villamos energia ellátásba való szerepének és elsődlegességének. Ez az elsődlegesség több vonatkozásban is testet ölt. Elsősorban ötl testes a magyar energiapolitikában, amelynek része a villamos energia ellátás.

A magyar energiapolitika a villamos energia termelése, szállítása és szolgáltatása vonatkozásában hosszú távra határozza meg azokat a feladatokat, amelyek a népképviselet, a kormányzat, az önkormányzat és a nemzetgazdaság egésze előtt állnak. A villamos energia törvénynek a magyar energiapolitika megvalósulását kell elősegíteni úgy, hogy szabályaival egyrészt biztonságot nyújtson mind a kormányzati felelősség érvényesüléshez, mind a villamos energia ellátásban résztvevő vállalkozók anyagi érdekeltségének megteremtésében, illetőleg a villamos energia fogyasztóinak érdekében.

A magyar energiapolitika célul tűzi ki a villamos enrgiával való takarékosság mellett az egy főre jutó villamos energia felhasználás célszerű növelését. Ennek érdekében jelentős döntési hatáskört tart fenn az Országgyűlésnek és a Kormánynak. E döntési hatáskörök érvényesülése érdekében szükséges döntéselőkészítést a magyar energiapolitika az ipari és kereskedelmi miniszterre bízta.

A villamos energia szolgáltatás lényegét tekintve közszolgáltatás. Ebben a vonatkozásban a kormányzatnak - közelebbről az ipari és kereskedelmi miniszternek - ugyancsak jelentős feladata van amelyek ellátása egyaránt szolgálja a villamos energia ellátásban résztvevő vállalkozókat és a fogyasztókat.

A hatályos jogszabályok szerint az ipari és kereskedelmi miniszternek egybek között feladata az energiahordozók termelésének, fejlesztésének összehangolása, az energiapolitika végrehajtása. E feladatok megvalósulása érdekében rendelkezik a törvény a villamos erőművek létesítésének, a villamos energia termelésének engedélyezéséről.

A Polgári törvénykönyvnek a közszolgáltatási szerződésekre vonatkozó 387. és 388. §-a a közüzemi szolgáltatások általános rendelkezéseit megadják.

A Ptk. előírásai szerint a közüzemi szolgáltatást folymaatosan és biztonságosan kell teljesíteni, a fogyasztó pedig köteles az igénybevett szolgáltatás díját megfizetni.

A folyamatos szolgáltatást korlátozni vagy szüneteltetni csak jogszabályban meghatározott esetben és mértékben szabad.

A villamos enrgiáról szóló törvényjavaslat a Ptk. ismertetett rendelkezéseiből indul ki.

A villamos energia szállítás és szolgáltatás természetes monopóliumot képez, amely kizárólag paici eszközökkel nem vagy nemmegfelelően befolyásolható, mert a fogyasztónak választási lehetősége nincs.

Nemzetközi kitekintés alapján az állapítható meg,hogy a természetes monpolhelyzetben lévő, közüzemi szolgáltatásokra vonatkozó szabályozásnak a következő követelményeket kell kielégíteni:

- a termelés illetve import beszerzés, a szállítás és szolgáltatás között fennálló keresztfinanszírozás átlátható legyen;

- a szolgáltatás a tarifális (államilag meghatározott díjon vételező) fogyasztók felé igénykielégítési kötelezettség terheli;

- a villamos energia szolgáltatási díjaknak fedezetet kell benyújtani a hatékonyab működő szolgáltatók indokolt befektetéseinek, költségeinek megtérülésére és a működésükhöz szükséges nyereségre, továbbá

- a természetes monopolhelyzetben lévő szállító és szolgáltató paci eszközökkel nem megfelelően befolyásolható tevékenysége ellensúlyozására olyan közigazgatási intézményrendszert kell kialakítani, amely alkalmas az esetleges visszaélés megelőzésére, a fogyasztói érdekvédelem érvényesítésére.

A törvényjavaslat kidolgozásánál az ismertetett követelmények lehetőségeink szerinti teljesítéséből indultunk ki, és ennek megfelelően kezdeményztük a gázszolgáltatásról szóló törvényjavaslatban a természetes monopolhelyzetben lévő közüzemi szolgáltatások állami felügyeletére, a fogyasztói érdekvédelem hazai állami intézményrendszere kialakítására a Magyar Energia Hivatal létrehozását.

A Hivatal villamos enrgiával kapcsolatos hatásköreit e törvény állapítja meg.

A közszolgáltatási jogviszonyból eredő szolgáltatói kötelmek szigorúak. A szolgáltató monopol helyzetéből következik, hogy terhére ellátási kötelezettséget kell meghatározni. Az ellátási kötelezettség egyes fogyasztók tekintetében hatósági díjhoz kötődik, más fogyasztók tekintetében pedig - a közszolgáltatási jelleg érintetlenül hagyásával - a kölcsönös megállapodás szabályai érvényesülnek. A villamos energia szolgáltatójának monpol helyzete kívánja meg,hogy azutóbbi fogyasztók tekintetében - megállapodás hiányában - is változatlanul megmaradjon az ellátási kötelezettség, de ilyenkor az a hatóság által megállapított díjakkal és díjalkalmazási feltételekkel párosul.

A kormányzat felelőssége jelentkezik abban is, hogy a közszolgáltatási jogviszony részletes szabályait megalkossa. A Polgári törvénykönyv előírásait figyelembe véve e szabályok megalkotására a villamos energia törvény kellő felhatalmazást tartalmaz a Kormány részére.

A villamos energia törvény nemcsak a villamos energia szolgáltatója és a villamos energia fogyasztója közötti szerződéses jogviszonyról szól, hanem szerződéses kapcsolatot kíván meg a villamos energia termelője és szállítója között, valamint a szállító és a szolgáltató között is. Ezt a szerződéses jogviszonyt azonban már nem tekinti közszolgáltatási jogviszonynak, hanem a megállapodást a szerződő felekre bízza.

A villamos energia törvény az ipari és kereskedelmi miniszternek is ad felhatalmazást egy-egy témára vonatkozó végrehajtási rendelet megalkotására. Ezek a végrehajtási szabályok a villamos energia szolgáltatás biztonsága, stabilitása, a környezet védelme végső soron a lakosság és a nemzetgazdaság érdekében szükségesek, különös tekintettel a szolgáltatói és a fogyasztói érdekekre, a természetes és az épített környezet érdekegyenlőségére.

-----STARTING---POINT---RESZLETES---

Az 1. §-hoz

Az 1. §-ban a törvény tárgyi és személyi hatályára történik rendelkezés.A törvény tárgyi hatálya a villamos energiára, a villamos energiát termelő erőműre, szállító alaphálózatra, valamint a villamos energia elosztására és szolgáltatására létesített elosztó hálózatra és csatlakozó berendezésekre terjed ki. Ezeket a létesítményeket a törvény villamosműnek nevezi.

E § (4) bekezdés szerint nem tartozik a törvény hatálya alá az 50 MW teljesítmény alatti saját használatú erőmű és vezetékhálózata. E teljesítményérték alatti erőműveket a törvény olyannak tekinti, mint amelyeknek az országos villamos energia ellátásában nincs jelentőségük és mint amelyek csak fogyasztói berendezésként jöhetnek szóba.

a törvény személyi hatálya a villamos művek üzemeltetőire, azok egymás közötti és a fogyasztók közötti jogviszonyára terjed ki.

A tárgyi és személyi hatály mellett a törvény tevékenységet is jelöl meg hatályosulásának korlátain belül. Ezek a tevékenységek a villamosmű létesítésével és üzemeltetésével kapcsolatosak.

Az 1. §-ban kell szólni arról a kapcsolódásról, amely a törvény és az atomenergiáról szóló törvény rendelkezései között lelhetőek fel. A villamos energiát termelő atomerőműre ugyanis elsődlegesen az atomenergiáról szóló törvényt kell alkalmazni.

A 2. §-hoz

A 2. § azokat az általános követelményeket fogalmazza meg, amelyek a villamos energia termelésénél, szállításánál, szolgáltatásánál és felhasználásánál követendők. ezek a követelmények az élethez, az egészséghez, a vagyonhoz, a környezet- és a természetvédelemhez fűződnek, de érvényesítendők azok a gazdaságosság, a nemzetgazdaság, az energiatakarékosság, a műszaki biztonság tekintetében is.

A 3. §-hoz

A törvény 3. §-a a legfontosabb fogalommeghatározásokat tartalmazza.

A 4. §-hoz

A törvény 4. §-a a villamos energia szolgáltatásért fennálló kormányzati felelősséget határozza meg. E § utal a törvény és a magyar energiapolitika közötti kapcsolatra. Úgy határozza meg az ipari és kereskedelmi miniszter felelősségi körébe tartozó témákat, hogy utal a kormányzat egészének felelősségére, a magyar energiapolitikában megmutatkozó döntési hatáskörrel rendelkező szervvel való kapcsolatra.

Az 5. §-hoz

A villamos energia ellátásért való kormányzati felelősség érvényesül abban a rendelkezésben is, hogy a gázszolgáltatásról szóló 1993. évi XLI. tövénnyel létrehozott Magyar Energia Hivatal (a továbbiakban: Hivatal) hatáskörébe utalja a villamos energia termelésének, szállításának és szolgáltatásának felügyeletét és a fogyasztói érdekvédelem ellátását, létesítését rendeli el. A hivatal - nevéből kitűnően, és mint ahogy e § (1) bekezdése arra utal is - más energia (energiahordozó) tekintetében is gyakorol hatáskört, de e törvényben csak a villamos energia termelésével, szállításával és szolgáltatásával összefüggő rendelkezéseknek kell helyet biztosítani. E § (1) bekezdéséből az is kitűnik, hogy a villamos energia termelése során a piacgazdaság törvényei érvényesülnek míg a villamos energia szállítása és szolgáltatása a természetes monopolhelyzetben levő tevékenységek közé tartozik.

A piaci eszközökkel nem megfelelően befolyásolható, természetes monopolhelyzetben lévő közüzemi szolgáltatásokkal szemben támasztott szabályozási követelményeket, továbbá a fogyasztói érdekvédelem hazai állami intézményrendszerének létrehozására kidolgozott javaslatot az általános részben kifejtettük.

Azzal, hogy a villamos energia termelését, szállítását és szolgáltatását a törvény hatósági engedélyhez köti, a közcélú villamosművek, a villamos energia szállításához és szolgáltatásához szükséges alap- és elosztóhálózatok működtetését liberalizált tevékenységnekminősíti és kivonja a koncesszióról szóló törvény hatálya alól.(A koncesszióról szóló törvény ezzel kapcsolatos módosítására a törvény 57. §-ában történik rendelkezés).

A hivatal engedélyezési tevékenységével bevételre tehet szert. Az eljárásért beszedhető díjakkal kapcsolatos jogszabály megalkotására a törvény az ipari és kereskedelmi minisztert a pénzügyminiszterrel együttesen hatalmazza fel.

A 6-8. §-okhoz

A 6-8. §-ok tartalmazzák a Hivatalnak a villamos energia ellátással kapcsolatos főbb feladatait. Ezek egy része az engedélyezési, jóváhagyási és ellenőrzési feladatok közé sorolhatók, más része pedig a villamos energia fogyasztók érdekvédelméhez kapcsolódik. Az érdekvédelem jelentőségére utal az a szerkesztésimód,hogy a törvény az előzőekben felsorolt feladatokat és az érdekvédelemmel kapcsolatos tevékenységeket külön §-okban rögzíti.

A hivatal eljárására a törvény - az ügyintézésre rendelkezésre álló határidőtől eltekintve - az államigazgatási eljárás általános szabályairól szóló törvény rendelkezéseit kívánja alkalmazni. Ezzel biztosítja az állampoglári jogok és a törvényesség érvényesülését, végső soron a bírói út igénybevételével is.

A fogyasztói érdekvédelem hazai állami intézményes rendszerének megteremtésére a gázszolgáltatásról szóló törvény a hivatalt létrehozta. Az érdekvédelem nem lehet csak az érdekképviseleti szervek feladata,ezért a törvény a villamos energia szolgáltatójának kötelességévé teszi a fogyasztói érdekképviseleti szervekkel való együttműködést. Az együttműködés részletes szabályainak kialakítását a törvény a miniszterre bízza.

A hivatalnak azonban más vonatkozásban is van szerepe a fogysztói érdekvédelemben, túl azon,hogy maga is együttműködni köteles a fogyasztói érdekképviseleti szervekkel. Ezek a feladatok zömmel a fogyasztói panaszokkal kapcsolatosak. A fogyasztói panaszok viszont érinthetnek egyedeket és nagyobb fogyasztói kört is. Az egyéni panaszok tekintetében a hivatalt csak a panaszok kivizsgálásával célszerű felruházni, míg a csoportos panaszok vonatkozásában a fogyasztói érdekképviseleti szervek és a szolgáltatók közötti érdekegyeztetés után egyezség létrehozására, illetőleg egyezség hiányában döntésre indokolt a hivatalt felhatalmazni.

A 9. §-hoz

Annak érdekében, hogy a hivatal közérdeklődésre számottartó állásfoglalásai az érdekeltek előtt ismertté válhassanak, a törvény kötelezi azt az általa kiadott engedélyekés határozatok közzétételére, tevékenységéről nyilvános tájékoztatás adására. A hivatal tevékenységének nyilvánossága azonban nem sértheti a személyi adatok védelméhez fűződő érdekeket.

A 10-11. §-hoz

E §-ok értelmében a törvény hatálya alá tartozó villamosmű, azaz minden közcélú erőmű, valamint 20 MW-nál nagyobb teljesítményű saját használatú erőmű létesítéséhez létesítési engedélyre, a villamos energia termlésére, szállítására és szolgáltatására pedig működési engedélyre van szükség.

Erőmű létesítésére, illetőleg villamosmű működtetésére csak belföldi székhelyű gazdálkodó szervezetek kaphatnak engedélyt. A törvény nem nyit utat a villamos energia termelése, szállítása és szolgáltatása terén a magánszemélyeknek és a belföldi székhellyel nem rendelkező társaságoknak. A törvény nem tartja megvalósíthatónak az olyan gazdálkodó szervezetek erőmű létesítésére, illetőleg villamosmű működtetésére vonatkozó szándékát sem, amelyek felszámolás alatt állnak vagy amelyek korábban már kértek létesítési vagy működési engedélyt, de azt 10 éven belül a hivatal visszavonta. A törvénynek ez a rendelkezése is tartalmazza a jogalkotóknak azt a szándékát, hogy a törvény hosszú távra lesz érvényes és szolgálja mind az állampolgárok, mind a nemzetgazdaság érdekeit.

A 12-16. §-okhoz

E törvényi rendelkezések az erőművek létesítésére és üzembehelyezésére vonatkozó szabályokat foglalják magukban.

Az erőmű létesítésénél a törvény kétlépcsős enedélyezési eljárást ír elő, minthogy megkívánja az előzetes engedélyezést is. Ez előzetes engedélyezési eljárással a törvény azt a célt kívánja szolgálni, hogy az erőmű létesítéséhez szükséges engedély megalapozott legyen, az engedélyező hatóság figyelemmel legyen az erőmű gazdaságos működtetésének lehetőségeire és az állampolgárok érdekeire. Ezt célozza az a törvényi előírás, hogy az előzetes engedély iránti kérelemhez a kérelmezőnek megvalósíthatósági tanulmányt és környezeti hatástanulmányt kell készítenie, bizonyítania kell, hogy rendelkezik a szükséges pénzügyi fedezettel és a létesülő erőművet működtető szakszemélyzettel, úgyszintén azt is, hogy a létesülő erőműből származó villamos energiának lesz vásárlója.

Az előzetes engedély birtokában a kérelmező gazdálkodó szervezetnek közmeghallgatást kezdeményezhet. A közmeghallgatási kötelezettségre vonatkozó előírás - azaz a közvélemény tájékoztatása a létesülő villamos erőmű indokoltságáról és hatásáról - összhangban van azzal a kormányrendelettel, amely a környezetre jelentős hatással bíró villamos energia fejlesztésére szolgáló berendezések létesítése egyes kérdéseit átmeneti jelleggel szabályozza.

A közmeghallgatás után - az ott elfoglalt álláspontok ismeretében -az erőmű létesítési engedélyt ki kell adni. Az engedélyben fel kell sorolni mindazokat a feltételeket, amelyek az előzetes engedélyben már szerepeltek, továbbá amelyeket a közmeghallgatás során alakítottak ki, illetőleg amelyek az illetékes szakhatóságok álláspontját tükrözik.

A létesítési engedély kiadása csak akkor tagadható meg, ha az előzetes engedély kiadása és a közmeghallgatás befejezése közötti időpontban, illetőleg a közmeghallgatás eredményeként közérdekmúlás következett be. A közérdekmúlás mind az erőművet létesíteni kivánó gazdálkodó szervezet, mind a nemzetgazdaságot képviselő ipari és kereskedelmiminiszter, mind a villamos energiát szállító gazdálkodó szervezet részéről bekövetkezhet, ezért a törvény közérdekmúlás tekintetében további előírásokat nem tart szükségesnek előírni.

Az erőműlétesítési engedély határozott ideig érvényes. Az engedély tartalma azonban figyelemmel a hosszú megvalósítási időszakra, egyszer meghosszabbítható. Minthogy az erőműlétesítés jelentős nemzetgazdasági szempontból is szükséges, a létesítéssel indok nélkül nem szabad késlekedni. A törvény lehetővé teszi, hogy a megvalósítással kellő indok nélkül és késlekedő gazdálkodó szervezettől a létesítési engedély visszavonható legyen.

A létesítési engedély nem teszi szükségtelenné az egyéb jogszabályokban meghatározott építési és üzembehelyezési engedélyezési eljráás lefolytatását.

A 17. §-hoz

Az üzembehelyezett erőmű működéséhez, azaz a villamos energia termeléséhez a hivatal működési engedélyére is szükség van. A működési engedély határozott időre szól, de az meghosszabbítható. figyelemmel arra, hogy a műszaki fejlődés rendkívül nagy ütemű, az erőművek rövid időn belül korszerűtlenné válhatnak. A korszerűsítés viszont minden erőműnél részegységenként is megvalósítható.Ezt tekintve a törvény nem szab határt a meghosszabításnak, elvileg a korszerűsítésnek és a működési engedély meghosszabbítása folyán az erőmű működtetése mindaddig történhet, amig annak gazdasági feltételei nem teszik lehetővé az erőmű megszüntetését.

A 18-20. §-okhoz

A törvény a villamos energia szállítására és elosztására szolgáló alaphálózat és elosztó hálózat létesítésére vonatkozó engedélyek feltételeit e helyütt nem határozza meg, hanem utal a későbbi §-okban szabályozott előmunkálati, vezetékjogi, használati jogi és szolgalmi jogi előírásokra. Az alap- és elosztóhálózat működtetésére, azaz a villamos energia szállítására és szolgáltatására a törvény csak működési engedélyt kíván meg. Ezek az engedélyek határozatlan időre szólnak.

A 21. §-hoz

A hivatal által kiadott működési engedély nemcsak az alap- és elosztóhálózat működtetését teszi lehetővé, hanem kizárólagos jogoot is biztosít a villamos energia szállítására és szolgáltatására. Ez a jog természetesen csak meghatározott területen érvényesülhet. Miután a működési engedélyt a Hivatal adja ki és a 7. § szerinti jogosult az engedély módosítására, természetes, hogy a működési engedély módosításával a kizárólagossági jogi is módosítható az részben a villamos energia szolgáltatójától megvonható. Erre különösen akkor kerülhet sor, ha a hivatal a villamos energia termelője javára is engedélyezett szolgáltatói tevékenységet. Természetes, hogy a kizárólagossági jogáról más szolgáltató javára a villamos energia szolgáltatója egészben vagy részben lemondhat.

A 22-23. §-okhoz

A 21. §-ban szabályozott kizárólagossági jog magában foglalja a villamos energia szállítójának és szolgáltatójának ellátási kötelezettségét. Ez a kötelezettség magával vonja azt is, hogy a villamos energia szállítója és szolgáltatója köteles a szükséges fejlesztéseket elvégezni, működésüket hatékonyan és világosan folytatni, továbbá a működési engedélyben foglalt feltételeknek haladéktalanul eleget tenni.

A működési engedély módosítható. A módosítást részben a törvény teszi kötelezővé - a kizárólagossági jog változtatásával egyidejűleg -, részben a jogosult kezdeményezéséhez köti.

Abban az esetben, ha a működési engedély jogosultja a törvényben foglalt kötelezettségeit megsérti, bírság megfizetésére kötelezhető. A törvény a Kormányt ruházza fel azzal a hatáskörrel, hogy a bírság legmagasabb összegét meghatározza.

A 24-25. §-okhoz

A villamos energia ellátásért való kormányzati felelősség csak akkor érvényesülhet, ha a közigazgatási szervként működő hivatal engedélyével rendelkező gazdálkodó szervezetek megfelelő alaptőkével rendelkeznek és szervezeti működési rendjük alkalmassá teszi azokat a hosszú távon való együttműködésre. Ezért minden olyan kezdeményezéshez, amely a villamos energiát termelő, szállító és szolgáltató gazdálkodó szervezet szétválását, más gazdálkodó szervezettel történő egyesülését, összeolvadását, azok tulajdoni hányadának értékesítését vagy az alaptőke leszállítását célozza, a hivatal jóváhagyó határozata szükséges. A hivatal jóváhagyó határozata szükséges ahhoz is, hogy az említett változtatásokra vonatkozó kérelem a Cégbírósághoz benyújtható legyen. E vonatkozásban a gazdálkodó szervezetek egyesülését és összeolvadását a törvény csak a tisztességtelen piaci magatartás tilalmáról szóló törvény (1990. évi LXXXVI. tv.) rendelkezéseinek megfelelően tartja lehetségesnek.

A működési engedély végső esetben visszavonható. A visszavonásnak azonban a törvény szigorű feltételeket állít. Ezek egyike kapcsolódik az előzőekben már említett bírságoláshoz. A törvény szerint, ha bírság ellenére a működési engedély jogosultja a villamosművet, a villamos energia ellátás biztonságát, az életet és a vagyonbiztonságot súlyosan veszélyeztető módon üzemelteti, a működési engedélyt vissza kell vonni és az engedély jogosultja ellen felszámolási, illetőleg végelszámolási eljárást kell kezdeményezni. A villamos energia ellátás azonban ilyenkor sem szüntethető meg, a hivatalnak gondoskodnia kell olyan villamosmű kijelöléséről, amelyik a folyamatos ellátást tovább végezheti.

Abban az esetben, ha a villamosmű üzemeltetője ellen felszámolási vagy végelszámolási eljárás indul, az általános szabályokkal ellentétben a működési engedélyben foglalt tevékenységet az ellátás biztonságának határáig fenn kell tartani. A hivatal feladata annak megítélése,hogy az ellátás biztonságának határa meddig tartható fenn, és mikor jut a működési engedély jogosultja olyan helyzetbe, amikor már nem képes eleget tenni törvényes kötelezettségeinek.

A 26. §-hoz

A törvény a jelenleg hatályos törvénnyel azonos módon szabályozza azokat a jogokat, amelyek a villamosmű üzemeltetőjét idegen igatlanon megilletik.Ezek a jogok: az előmunkálati jog, a vezetékjog, a használati jog és a szolgalmi jog. A törvény egyértelművé teszi, hogy azokban az esetekben, amikor az említett jogok alapítására nem kerülhet sor, kisajátítási eljárást lehessen kezdeményezni.

Az idegen igatlanokon alapítható jogokért a törvény - összhangban a Ptk. 108. és 171. §-aiban foglaltakkal - kártalanítási kötelezettséget ír elő. Kártalanítási kötelezettségénél fogva a jogosult köteles megtéríteni mindazokat a károkat, amelyeket más ingatlanán jelek elhelyezésével, mérésekkel, vizsgálatokkal, létesítmények elhelyezésével, azok megközelítésével, azokon való munkavégzéssel, illetőleg az ingatlan használatának akadályozásával, korlátozásával az ingatlanban okozott. Arra is kötelezi a törvény a jogosultat, hogy ha felhagy jogának érvényesítésével, illetőleg a törvényben meghatározott jogok megszünnek, köteles az ingatlan eredeti állapotát helyreállítani.

Figyelemmel a jogosultságok eltérő tartalmára, az engedélyezési eljárásra, úgyszintén a kártalanítási szabályokra, a törvény a kormányt hatalmazza fel a részletes szabályok megalkotására.

A 27. §-hoz

A villamosművet létesíteni kívánó gazdálkodó szervezetet a törvény feljogosítja, hogy idegen ingatlanon - előmunkálati jog birtokában - jeleket helyezzen el, méréseket, talajvizsgálatot végezhessen. E tevékenységekkel okozott kárt a gazdálkodó szervezet a törvény 26. §-a értelmében az ingatlan tulajdonosának köteles megtéríteni.

A 28-31. §-okhoz

Az a gazdálkodó szervezet, amely a villamos energia szállítására és szolgáltatására működési engedélyt kapott, az alap- és elosztóhálózat létesítése érdekében az idegen ingatlan használatára vezetékjogot kérhet. A törvény lehetővé teszi, hogy a vezetékjog nélkül is létesíthessen elosztó hálózatot a működési engedély jogosultja, ha a létesíteni kívánt elosztó hálózat, illetőleg vezeték 1000 V-nál nem nagyobb névleges feszültségű. Ilyen esetben viszont szükség van arra, hogy az ingatlan tulajdonosa hozzájárulását adja tartószerkezet elhelyezéséhez, a vezeték létesítéséhez és üzemeltetéséhez.

A vezetékjog alapján a működési engedély tulajdonosa jogosult idegen ingatlanon tartóoszlopot és vezetéket elhelyezni. A törvény nem határozza meg az egy-egy tartóoszlop által elfoglalt terület nagyságát, ezt a 26. §-ban említett kormányrendeletre bízza.

A vezetékjog az idegen ingatlan tulajdonosát az ingatlan használatában korlátozza. A vezetékjog azonban csak akkor engedélyezhető, ha a korlátozás az ingatlan használatát lényegesen nem akadályozza. Ez a szabály akkor is irányadó, ha a tartószerkezet elhelyezésére, vezeték létesítésére és üzemeltetésére az ingatlan tulajdonosának hozzájárulása alapján került sor.

A vezetékjog gyakorlásával, a tartószerkezet elhelyezésével, a vezeték létesítésével és üzemeltetésével kapcsolatos károkat a vezetékjog jogosultja a törvény 26. §-a értelmében köteles az ingatlan tulajdonosa részére megtéríteni. A vezetékjoggal kapcsolatos e szabályokat akkor is alkalmazni kell, ha a tartószerkezet elhelyezésére, a vezeték létesítésére a törvény értelmében vezetékjogi engedély nélkül kerülhet sor.

A vezetékjog a villamosmű mindenkori engedélyesét illeti meg és az ingatlan mindenkori tulajdonosát terheli. Ennek az előírásnak az érvényesülése érdekében rendelkezik úgy a törvény, hogy a vezetékjogot az ingatlan nyilvántartásba be kell jegyezni. Figyelemmel arra, hogy a jogok ingatlan nyilvántartásba történő bejegyzése időigényes feladat, rendelkezni kellett arra is, hogy a vezetékjog a bejegyzés előtt is gyakorolható.

A törvény rendelkezik a villamosmű üzemeltetőjét megillető jogosultságok és a vezetékjog megszünéséről is. A vezetékjog megszűnése esetén az ingatlan nyilvántartásból való törlést az engedélyes köteles kérni. Minthogy az ingatlan tehermentesítéséhez az ingatlan tulajdonosának érdeke fűződik, a törvény az ingatlan tulajdonost is felruházza a vezetékjog ingatlan nyilvántartásból való törlésének kérésére.

A 32-34. §-okhoz

E §-ok a használati jog alapításával kapcsolatos általános szabályokat tartalmazzák. Használati jogot elsődlegesen és fő szabályként az ingatlan tulajdonossal való megegyezés alapján lehet alapítani. Megegyezés hiányában azonban - a Ptk. 171. §-ával összhangban - az építési hatóságtól kell kérni a használati jog alapítására vonatkozó államigazgatási határozatot.

A használati jog alapján jogosult a villamosmű engedélyezése az idegen ingatlanon átalakító és kapcsolóberendezést létesíteni, üzemeltetni és karbantartani. Ezek a jogosultságok az aingatlan mindenkori tulajdonosát terhelik és a villamosmű mindenkori engedélyesét illetik meg. Figyelemmel arra, hogy a használati jog tartós jogviszonyt létesít az ingatlan tulajdonosa és a villamosmű engedélyese között, a törvény kötelezővé teszi a jog ingatlan nyilvántartásba való bejegyzését. Ugyanúgy, mint a vezetékjog vonatkozásában, e tekintetben is számítani lehet a jogosultság, illetőleg teher ingatlan nyilvántartásba való bejegyzésének huzamosabb időigényével, ezért a villamos energia ellátás biztonsága érdekében a törvényben rendelkezni kellett arról, hogy a használatijog a bejegyzés előtt is megilleti a jogosultat.

A 34. §-ban a vezetékjog megszünésével egyezően történik rendelkezés a használati jog megszünéséről, illetőleg annak az ingatlan nyilvántartásból való törléséről.

A 35. §-hoz

E §-ban a törvény lehetővé teszi, hogy a villamosmű engedélyese a villamosmű célját szolgáló függőpálya és tartószerkezete idegen ingatlanon történő elhelyezése céljából szolgalmi jog alapítását kérhesse. A törvény e vonatkozásban a bányászatról szóló 1993. évi XLVIII. törvény előírásait rendeli alkalmazni.

A 36. §-hoz

Vezetékjogot létesíteni csak akkor lehet, ha annak gyakorlása az ingatlan használatát jelentősen nem akadályozza. Használati jogot csak akkorlehet alapítani, ha arra nézve a villamosmű engedélyese és az ingatlan tulajdonosa megállapodott vagy az illetékes építési hatóság arra nézve közigazgatási határozatot hozott. A 36. §-ban arról kellett rendelkezni,hogy vezetéket és tartószerkezeteit, valamint átalakító és kapcsoló berendezést akkor is lehessen létesíteni, ha az az ingatlan használatát lényegesen akadályozza, illetőleg ha az ingatlan tulajdonossal nem sikerül megegyezni, továbbá ha az eljáró építési hatóság a használati jog alapítására vonatkozó kérelmet elutasította. A villamos energia ellátás biztonsága, valamint a folyamatos villamos energia szolgálatatás érdekében ezért lehetővé kell tenni, hogy ilyen esetben a villamosmű engedélyezése kisajátítást kezdeményezhessen. A kisajátítást arra az esetre is lehetővé kell tenni, ha arra erőmű létesítése céljából van szükség.

A 37. §-hoz

A villamosmű veszélyes üzem, ezért a törvény a villamosművet és környezetét, azaz a villamosmű közelében lévő földterületet, annak felszín alatti részét és a légterét is biztonsági övezet kijelölésével kívánja védeni. A biztonsági övezeten belül az ingatlan tulajdonosának tevékenységét a törvény is korlátozza, de egyúttal lehetővé teszi, hogy jogszabály vagy szabvány további tilalmat, korlátozást állapítson meg. A törvény tiltja olyan épület vagy létesítmény elhelyezését, növényzet telepítését, tevékenység folytatását, amely a villamosmű biztonságát, az élet és testi épséget, a vagyonbiztonságot veszélyezteti.Figyelemmel arra, hogy a biztonsági övezet és a vezetékjog, illetőleg használati jog között szoros összefüggés van, a törvény kötelezővé teszi a vonatkozó előírások egymással összhangban történő alkalmazását.

A 38-39. §-okhoz

A 38. §-ban foglalt előírások kötelezővé teszik, hogy a villamosműveket együttműködő villamosenergia-rendszerben kell üzemeltetni. Ebben az együttműködésbe nemcsak a közcélú villamosműveket, hanem a törvény hatálya alá tartozó saját használati erőműveket is be kell vonni.

Az együttműködést a villamos energia szállítójának kell biztosítania, ezért a törvény kötelezi a szállítót, hogy mind a villamos energia termelőkkel, mind a villamos energia szolgáltatókkal egyeztetve köteles kidolgozni az együttmüködés feltételeit tartalmazó üzemi szabályzatot, valamint a korlátozási sorrendet.

Az együttműködés azt is megkívánja, hogy a villamosmű engedélyesei az igények zavartalan ellátása, valamint az üzemzavar gyors elhárítása érdekében külön távközlési rendszert tarthassanak fenn.

A 39. § saját használatú erőművek tekintetében állít fel az együttműködés által megkövetelt külön szabályt. E tekintetben az 50 MW teljesítményű eseti saját használatú erőmű tervezett üzembehelyezését az építtető legalább egy évvel korábban köteles a területileg illetékes villamos energia szolgáltató részére bejelenteni. Ezzel a rendelkezéssel a törvény azt a célt kívánja elérni, hogy a hatálya alá nem tartozó saját használatú erőművet működtető, de egyidejűleg közcélú villamosműből is ellátott fogyasztó összekapcsolása zavarmentes legyen.

A 40. §-hoz

Ez a § a villamosmű engedélyeseinek kötelezettségeit tartalmazza. A törvényi előírások szerint az engedélyes a villamosmű üzemkészségét köteles fenntartani és ennek érdekében szükséges karbantartásokat, javításokat, felújításokat elvégezni, továbbá a szükséges készleteket és tartalékokat biztosítani köteles.

A 41. §-hoz

Ebben a §-ban a villamos energia termelők és a szállítók kötelezettségeit kellett megszövegezni. A termelő kötelezettsége, hogy az erőműveiben lévő termelői kapacitást teljes egészében felajánlja a szállító javára. A felajánlott termelőkapacítás igénybevételére a termelő köteles a szállítóval szerződést kötni.

Azon túlmenően, hogy a törvény kötelezi a szállítót arra,hogy a legalacsonyabb árú villamos energiát szerezze be, tiltja,hogy a szállító más különbséget tegyen az egyes termelők előnyére vagy hátrányára.

A 42. §-hoz

A 38. §-ban megkívánt együttműködés a szállító és a szolgáltató között a 42. §-ban konkretizáloódik. Ebben a §-ban foglaltak szerint a szállítót a szolgáltatóval szemben ellátási kötelezettség terheli. Az ellátási kötelezetttségnél és az együttműködés követelményeinél fogva teszi kötelezővé a törvény, hogy a villamos energia szállítója és szolgáltatója az együttműködés feltételeit szerződésben kötelesek rögzíteni.

Az ellátási kötelezettség, valamint a törvény által meghatározott együttműködési szükséglet teszi indokolttá azt is, hogy a szállító hosszú távon mérje fel a szolgáltatók villamos energia igényét és kellő időben tegyen intézkedéseket annak érdekében, hogy a hosszú távú igények - felmerülésükkor - kielégíthetők legyenek. A kielégítés érdekében válik szállítói kötelezettséggé a villamos energia termelői kapacítás bővítésének, illetőleg a villamos energia importjának kezdeményezése.

A törvény e §-a tiltja,hogy a szállító a szolgáltatók egyikét a másikkal szemben előnyben vagy hátrányban részesítse.

A 43. §-hoz

Hasonlóan a villamos energia szállítójához, a villamos energia szolgáltatóját is ellátási kötelezettség terheli a fogyasztók érdekében. Ezt a kötelezettségett tartalmazza a 43. §, rögzítve azt is, hogy a fogyasztó által vételezett és általa más felhasználó részére történő villamos energia továbbadás nem tekinthető villamos energia szolgáltatásnak. Ebből következik,hogy a villamos energia továbbadóját nem terhelik azok a kötelezettségek, amelyeket a törvény a szolgáltató terhére megállapít.

A szolgáltató kötelessége, hogy a lehető legalacsonyabb árú villamos energiát szerezze be a szállítóktól, továbbá, hogy köteles átvenni mind azt a villamos energiát, amelyet megújuló energiával (napenergiával, szélmotorral, geotermikus hőenergia felhasználásával) termeltek.

A 44. §-hoz

Ebben a §-ban van szó arról a szolgáltatói kötelezettségről, amely a szolgáltatót még a szolgáltatási-fogyasztási jogviszonyt megelőzően terheli. Ez a kötelezettség a fogyasztó által benyújtott igénybejelentés teljesíthetőségére vonatkozó tájékoztatásadási kötelezettség.

A tájékoztatási kötelezettség és a Polgári Törvénykönyv 211. §-a szerinti szerződési ajánlat között nagy a hasonlóság. Mint ahogy az, aki a szerződés kötésére ajánlatot tesz, az ajánlatához kötve marad, a szolgáltató is kötve van az általa adott tájékoztatáshoz. A tájékoztatásadás tehát szerződéskötési ajánlatnak is betudható, mert az abban foglaltak teljesülése esetén a szolgáltató köteles a fogyasztóval a szolgáltatásra szerződést kötni, a fogyasztó viszont csak akkor tarthat igényt a villamos energia szolgáltatásra, ha teljesíti a tájékoztatásadásban foglalt feltételeket.

A villamos energia szolgáltatás megkezdése, többlet teljesítmény igény kielégítése többnyire feltételez valamilyen létesítési, bővítési tevékenységet. E tevékenység költségét a szolgáltató a tájékoztatás adásával számszerűsítheti. A törvény - annak érdekében, hogy a szolgáltató természetes monpol helyzetéből származó esetleges előnyét a fogyasztó érdekében csökkntse - a miisztert hatalmazza fel arra, hogy a fejlesztési hozzájárulással kapcsolatos szabályokat rendeletben meghatározza.

A 45. §-hoz

A villamos energia szolgáltatója és fogyasztója közötti jogviszonyt ez a § - összhangban a Polgári törvénykönyv 387. és 388. §-aival - közszolgáltatási jogviszonynak minősíti. Ezt tekintve a törvény előírja, hogy a villamos energia szolgáltatására a szolgáltatót közszolgáltatási szerződéskötési kötelezettség terheli. A törvény a fogyasztók személyétől függően különbséget tesz egyes közszolgáltatási szerződések között. Általános szabályként írja elő,hogy a közszolgáltatási szerződésre az árhatóság által megállapított hatósági díjat és díjalkalmazási feltételeket kell alkalmazni.Ezt a közszolgáltatási szerződést a törvény általános közszolgáltatási szerződésnek tekinti. Egyes fogyasztók tekintetében azonban a törvény lehetővé teszi, hogy a szolgáltatási feltételekben a szolgáltató és a fogyasztó egymással megállapodást kössenek. Ezt a megállapodást a törvény egyedi közszolgáltatási szerződésnek nevezi. Azt, hogy mely fogyasztókkal lehet egyedi közszolgáltatási szerződést kötni, a szolgáltató által kidolgozott és a Hivatal által jóváhagyott üzletszabályzat határozza meg. Abból kiindulva, hogy a szolgáltatót ellátási kötelezettség terheli, a törvény akkor is kötelezi a szolgáltatót közszolgáltatási szerződéskötésre, a fogyasztó villamos energia ellátására, ha az egyedi közszolgáltatási szerződés tekintetében nem tudtak megállapodni. Abban az esetben, ha a fogyasztó a villamos energia ellátást kéri, a szolgáltatót kötelezi a törvény az általános közszolgáltatási szerződésre vonatkozó előírások - azaz a hatósági díj és a díjalkalmazási előírások - szerinti villamos energia szolgáltatásra. Ebből a rendelkezésből következik, hogy a villamos energiáért fizetendő díj ez esetben sem lehet magasabb a hatósági díjnál.

A törvény rendelkezése szerint az általános közszolgáltatási szerződés hatálya határozatlan időre, az egyedi közszolgáltatási szerződésé meghatározott időre szól. Azt is a közszolgáltatási jellegből következteti a törvény, hogy a fogyasztó a közszolgáltatási szerződést meghatározott határidőre felmondhatja, a szolgáltató viszont a szerződés felmondására csak a fogyasztó szerződésszegése esetén jogosult.

A 46. §-hoz

Ennek a §-nak az (1) bekezdése a szolgáltatói kötelemet határozza meg. Ez a kötelem teljes összhangot biztosít a villamos energia törvény és a Polgári Törvénykönyv 387-388. §-ai között.

E § további bekezdései néhány fogyasztói kötelemet határoznak meg. Ezek a kötelmek is végső sorban a fogyasztók érdekében merülnek fel és azt célozzák, hogy a fogyasztói igény folyamatosan és biztonságosan kielégíthető lehessen.

Ez a § tartalmaz szabályt arra nézve,hogy a fogyasztó az általa vételezett villamos energiát milyen feltételekkel adhatja tovább más felhasználó részére, akinek védelme érdekében arról is rendelkezik, hogy a fogyasztó (továbbadó) és felhasználó közötti jogviszony milyen esetben szüntethető meg.

A 47. §-hoz

A villamos energia folyamatos és biztonságos ellátását a villamosmű engedélyesén kivül álló okok is veszélyeztethetik. Ilyen ok lehet a villamos energia rendszer teljesítmény-egyensúlyának megbomlása, a villamosműnek a szolgáltató terhére nem róható üzemzavarok, más módon el nem végezhető bekapcsolási munkák elvégzése, az előre tervezhető karbantartási és felújítási munka, országos tüzelőanyag hiánya, külgazdasági, nemzetgazdasági, környezetvédelmi vagy honvédelmi érdek.

A felsorolt okok megkívánják, hogy a szolgáltató az okok fennállásakor a villamos energia szolgáltatás korlátozhassa, illetőleg szüneteltethesse. Ennek feltételei meghatározását a törvény a Kormányre bízza. A törvény mentesíti a szolgáltatót a szüneteltetés és a korlátozás miatti fogyasztói károk megtérítési kötelezettsége alól, ha arra a Kormány rendeletében meghatározottak szerint került sor, illetőleg ha a szolgáltató a tőle elvárható módon járt el.

A 48-49. §-okhoz

E §-okban foglalt mérési, elszámolási és díjfizetési szabályok egymással szoros egységet képeznek. A közszolgáltatási jogviszony megköveteli, hogy a szolgáltató csak a teljesített szolgáltatásért szedhessen díjat. Ezt a célt szolgálja a felhasznált villamos energia mennyiségének, teljesítményének mérésére vonatkozó jogszabályi előírás.

A Polgári Törvénykönyv közszolgáltatási jogviszonyra vonatkozó rendelkezéseivel való összhangot a 49. §-ban foglaltak is megteremtik, ahol is arról történik rendelkezés, hogy a fogyasztót a szolgáltatás ellentételeként díjfizetési kötelezettség terheli.

Az 50. §-hoz

A szolgáltatási jogviszonynak lényeges feltétele, hogy a szerződés megszegésében vétkes fél viselje a szerződésszegés következményeit. A törvény részletesen meghatározza mind a szolgáltató, mind a fogyasztó részéről elkövethető szerződésszegést.

A törvény a szerződésszegő magatartással egyenrangúnak tekinti a szabálytalan villamos energia vételezést is.Szabálytalan villamos energia vételezésnek minősül a fogyasztónak a szerződés nélküli villamos energia vételezése.

Az 51-52. §-okhoz

A szerződésszegés következményeit a törvény e helyütt részletesen meghatározza. E két § meghatározza azt is, hogy az egyes szerződésszegések esetén milyen következményeket kell viselnie a szolgáltatónak, illetőleg a fogyasztónak, úgyszintén a villamos energiát szabálytalanul vételezőnek.

Az 53. §-hoz

A közszolgáltatási szerződés Polgári Törvénykönyvben előírt szabályai szerint is igényli a részletes szabályoknak közszolgáltatási szabályzatban történő meghatározását. A törvény 44-52. §-okban az előzőekre csak a legfőbb szabályokat határozza meg. A részletes szabályok kialakítására - amelyek már nem igénylik a törvényi szintet - kormányrendeletben is sor kerülhet. Az 53. § ad felhatalmazást a Kormány részére a közszolgáltatási jogviszony részletes szabályainak megállapítására.

Az 54. §-hoz

A villamos energia biztonságos és folyamatos szolgáltatása feltételezi a szolgáltató és a fogyasztó közötti együttműködést. Az 54. §-ban foglaltak is ezt szolgálják, amikor is kötelezővé teszi néhány feltétel és követelmény üzletszabályzatban történő meghatározását. Az üzletszabályzat nem jogszabály, de annak érdekében, hogy az ne jelenthessen fogyasztói kiszolgáltatottságot, a törvény 7. §-a előírja,hogy a szolgáltató által kialakított üzletszabályzatot a Hivatalnak kell jóváhagynia. A hivatal - amelyik egyúttal a fogyasztói érdekvédelemnek is állami szerve - az üzletszabályzat jóváhagyásakor a fogyasztói érdekeknek is képviselője.

Az üzletszabályzat megismerhetőségét szolgálja az a törvényi előírás, hogy a szolgáltató köteles azt az érdekeltek részére hozzáférhetővé tenni.

Az 55. §-hoz

E törvény rendelkezései szerint a villamos energia árát - az árak megállapításáról szóló törvénynek megfelelően - az ipari és kereskedelmi miniszter határozza meg.

A villamos energia árára az árak megállapításáról szóló törvény legmagasabb árra vonatkozó előírása érvényesül. Ez azonban árképzési tényezőnek csak a hatékonyan működő vállalkozó ráfordításait és a működéshez szükséges nyereséget ismeri el. Figyelemmel azonban a villamosmű megszüntetésekor felmerülő, a környezetvédelmi garanciális kötelezettségek teljesítéséhez szükséges költségekre - mely kötelezettségeket a villamosmű működési engedélye is tartalmazza -, e §-ban rendelkezni kellett arra nézve is, hogy az árak megállapításáról szóló törvényben elismert árképzési tényezők mellett a villamosmű megszüntetésekor jelentkező ráfordítás is árképzési tényezőként szerepelhessen.

A törvény úgy rendelkezik, hogy 1996. december 31-ig a villamos energia legmagasabb hatósági árának megállapítását és ár alkalmazásának feltételeit az un. ártörvény (1990. évi LXXXVII. tv.) szabályozza. Ezt követően az árképzés és az áralkalmazás részletes szabályait a hivatal alakítja ki, míg az árakat a miniszter állapítja meg és rendelettel kihirdeti.

A villamosmű engedélyezése egyidejűleg többféle tevékenységet végezhet. A törvényben kell rendelkezni afelől,hogy a többféle tevékenység költségei egymástól elkülönüljenek, egyes tevékenységek finanszírozása ne más tevékenységek terhére történjék. Ezért a törvény a keresztfinanszírozás átláthatóságát teszi kötelezővé.

Az 56. §-hoz

Az 56. §-ban a törvény az ipari és kereskedelmi minisztert hatalmazza fel a műszaki biztonsági követelmények meghatározására és a felügyeletet ellátó szervezet kijelölésére, valamint egyes, műszaki-biztonsági szempontból jelentős munkakörök betöltéséhez szükséges képesítési követelmények és szakmai gyakorlat meghatározására.

-----STARTING---POINT---VEGE---

Az 57. §-hoz

E § a törvény hatálybalépéséről és az egyidejűleg hatályon kívül helyezendő és módosítandó jogszabályok felsorolásáról rendelkezik.