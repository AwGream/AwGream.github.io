2021. évi LXXVI. törvény végső előterjesztői indokolása

az atomenergiáról szóló 1996. évi CXVI. törvény módosításáról

-----STARTING---POINT---ALTALANOS--- 

E törvény az atomenergiáról szóló 1996. évi CXVI. törvény (a továbbiakban: Atv.) kisebb terjedelmű módosítását tartalmazza annak érdekében, hogy a Központi Nukleáris Pénzügyi Alap (a továbbiakban: Alap) - mint elkülönített állami pénzalap - megfelelő mértékű finanszírozása és hosszútávú értékállósága biztosított legyen, valamint a központi költségvetés értékállósági hozzájárulásának rendelkezésre bocsátása az államháztartási szabályokkal összhangban valósuljon meg.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

Az Atv. 64. § (2) bekezdése szerinti központi költségvetési értékállósági hozzájárulás mértékének megváltozása szükségessé teszi az atomerőmű Alapba történő befizetési kötelezettségét meghatározó számítási szabályok aktualizálását. Az Alap kiszámítható és hosszútávon tervezhető finanszírozási szerkezetét meghatározó szabályrendszer ezzel a bekezdéssel együtt tekinthető teljesnek.

A 2. §-hoz

Az a) ponthoz: Az Alap központi költségvetési értékállósági hozzájárulására vonatkozó befizetési kötelezettséget az Atv. 64. § (2) és (3) bekezdése határozzák meg, amelynek értelmében az Alap az értékállóságának biztosítása érdekében a központi költségvetéstől minden évben kamattámogatásban részesül. A kamattámogatás számítása a jelenleg hatályos rendelkezések szerint a jegybanki alapkamat előző évi átlagához van kötve.

Az elmúlt évek folyamatosan csökkenő kamatpiaci trendje, valamint Magyarország inflációs célt követő stratégiája negatív reálkamatot eredményezett, és eredményez jelenleg is az Alap támogatása tekintetében. Az Alap értékállóságának biztosítása érdekében indokolt az éves központi költségvetési kamattámogatás mértékének módosítása.

A b) ponthoz: A központi költségvetési értékállósági hozzájárulás rendelkezésre bocsátásának ütemezésére vonatkozó módosítás az államháztartási szabályokkal való összhang megteremtésével.

-----STARTING---POINT---VEGE---

A 3. §-hoz

Hatályba léptető rendelkezést tartalmaz.

A 4. §-hoz

Jogharmonizációs záradék.

Az 5. §-hoz

Az Európai Atomenergia-közösség létrehozásáról szóló szerződés 33. cikke szerinti előzetes bejelentés megtörténtéről rendelkezik.