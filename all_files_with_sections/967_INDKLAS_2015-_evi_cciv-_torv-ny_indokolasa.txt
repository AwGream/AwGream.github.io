2015. évi CCIV. törvény indokolása

az állami földvagyon kezelésével összefüggő egyes törvények módosításáról

-----STARTING---POINT---ALTALANOS--- 

A kormányzati cél az, hogy egységes tulajdonosi joggyakorlás valósuljon meg az állami tulajdonú földek esetében, és egységes hasznosítási elvek mentén történjen az állami földek hasznosítása.

-----STARTING---POINT---RESZLETES---

Az 1-2. §-hoz

A védett természeti területek védettségi szintjének helyreállításáról szóló 1995. évi XCIII. törvény hatálya alá tartozó magántulajdonba került földterületeket 2018. december 31-éig az állam javára kisajátítani kell.

A 3. §-hoz

Az elnök Birtokpolitikai Tanácsban betöltött szerepét pontosítani hivatott módosítás.

A 4. §-hoz

A Birtokpolitikai Tanács feladatkörének pontosítása.

Az 5. §-hoz

A földbirtok-politika irányelvek kiegészítésre kerülnek a szociális szövetkezetek részére kedvezményesen történő föld biztosításának feladatával.

A 6. §-hoz

A jogértelmezést és az egységes jogalkalmazást elősegítő módosítás. Az állami földek hasznosítására kötött korábbi haszonbérleti szerződések egyes esetekben a mindenkor hatályos jogszabályi előírásokra hivatkozással biztosítanak előhaszonbérleti jogot a bérlőknek. Mivel a hatályos jogszabályok alapján állami föld esetében nem gyakorolható előhaszonbérleti jog, szükséges a módosítás, amely a hatályos jogszabályi előírásokhoz igazítottan rendezi az ilyen szerződéssel biztosított előhaszonbérleti jogok kérdését. A módosítás egyértelművé teszi, hogy nem lehet a szerződéses előhaszonbérleti jogot gyakorolni.

A 7. §-hoz

Figyelemmel arra, hogy a megyei önkormányzatok tulajdonában vagy vagyonkezelésében már nem áll föld, így az összeférhetetlenségi szabály további fenntartása nem indokolt.

A 8. §-hoz

A közfoglalkoztatás egyik meghatározó elemét jelentik a mezőgazdasági startmunka programok. A programok továbbviteléhez, illetve kiszélesítéséhez szükséges, hogy a közfoglalkoztatók e célra megfelelő nagyságú földterületekkel rendelkezzenek. A közfoglalkoztatásból való kimenet egyik lehetősége, hogy a közfoglalkoztatottak szociális szövetkezeteket alapítsanak és rendelkezzenek mindazon eszközökkel, amelyek biztosítják a megerősödésükhöz szükséges termelőeszközöket. A módosítás biztosítja a közfoglalkoztatók részére a földnek közfoglalkoztatás és szociális földprogram céljára történő használatának megszerzését és e célra történő hasznosítását. A módosítással megteremtődik az összhang a Földforgalmi törvény és a Kftv. között. A Kftv. lehetővé teszi, hogy a mezőgazdasági programban részt vett közfoglalkoztatottak szociális szövetkezetet alakítsanak a mezőgazdasági tevékenység folytatására. Ehhez az addig a közfoglalkoztatottak által használt termelőeszközöket (így a földet is) a szociális szövetkezet részére meghatározott időre ingyenes használatba adhatja. A Kftv. szerint a szociális szövetkezetek akkor kaphatják ingyenes használatba a termelőeszközöket, ha vállalják, hogy ezek használatával kapcsolatos döntéseikbe a kijelölt állami képviselőt bevonják. A Kftv. lehetővé teszi ugyan, hogy a közfoglalkoztatottak által alapított szociális szövetkezetek részére a magyar állam és az önkormányzat a termőföldet ingyenes használatba adja, azonban ennek jogszabályi feltételeit a Földforgalmi törvénynek megfelelően is meg kell teremteni.

-----STARTING---POINT---VEGE---

A 9. §-hoz

A hatályba léptető rendelkezést tartalmazza.