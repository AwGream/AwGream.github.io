2007. évi CLVIII. törvény indokolása

a nemzeti és etnikai kisebbségek jogairól szóló 1993. évi LXXVII. törvény és a kisebbségi önkormányzati képviselők választásáról, valamint a nemzeti és etnikai kisebbségekre vonatkozó egyes törvények módosításáról szóló 2005. évi CXIV. törvény módosításáról

-----STARTING---POINT---ALTALANOS--- 

A kisebbségi törvény értelmében a hazai kisebbségek sajátos jogérvényesítésének egyik legfontosabb alapfeltétele a kisebbségi önkormányzati rendszer létrehozása és tevékenysége. A kisebbségek érdekeinek országos szintű képviseletét, védelmét, az adott kisebbség országos szintű közügyeit a 13 országos önkormányzat hivatott ellátni.

Bármely szervezet feladatellátásnak alapja és feltétele a jogszabályok által meghatározott szervezeti formában történ ő optimális működés.

A kisebbségi törvény 2005. évi módosításának egyik sarkalatos eleme az országos kisebbségi önkormányzatok gazdálkodási rendjének megváltoztatása volt. A törvény indokolása szerint azzal a céllal, hogy az áttekinthetőbb legyen, meghatározta a gazdálkodási tevékenység korlátait, így a tartozásért való helytállás rendjét, vagyonösszetételt, a gazdálkodás biztonságáért való helytállás rendjét, a gazdálkodás ellenőrzésének szabályait.

A nemzeti és etnikai kisebbségek jogairól szóló 1993. évi LXXVII. törvény (a továbbiakban: kisebbségi törvény) 2005. évi módosítása során egymásnak ellentmondó rendelkezések kerültek a jogszabály szövegébe. Az eredeti jogalkotói akarattól eltérő, alkotmányosan aggályos szöveg került a törvénybe.

A bizottsági önálló indítvány benyújtását a nemzeti és etnikai kisebbségi jogok országgyűlési biztosa és a 13 országos kisebbségi önkormányzat elnökei is támogatták, illetve kezdeményezték.

-----STARTING---POINT---RESZLETES---

Az 1. §-hoz

A kisebbségi törvény rendelkezik arról, hogy az országos kisebbségi önkormányzatok gazdálkodása az államháztartás költségvetési szerveire vonatkozó általános szabályok szerint zajlik Ezek a rendelkezések az országos önkormányzatok gazdálkodási rendjét a korábbi, ún. egyéb gazdálkodó szervei gazdálkodásai keretei közül „áthelyezi” az államháztartás részét képező költségvetési szervek közé, ahová egyébként a helyi önkormányzatok és a települési, területi szint ű kisebbségi önkormányzatok egyaránt tartoznak.

A kisebbségek országos önkormányzatai számára ez a fentiekben vázolt gazdálkodási forma kezelhető, azonban a kisebbségi törvény 60/C. § (3) bekezdése, amely az országos önkormányzatokra a központi költésvetési szervekre vonatkozó szabályok alkalmazását is elrendeli nem.

A központi költségvetési szervekre vonatkozó szabályok egy része, így a kincstári körbe tartozás, a pénzmaradvány kezelése, a vállalkozási tevékenység folytatása és ennek eredményének felhasználhatósága, a tartozások kezelése stb., ugyanis összeegyeztethetetlen az önkormányzati önállósággal, de összeegyeztethetetlen az államháztartás hatályos szabályaival is.

Mindezek az anomáliák feloldhatók és az országos kisebbségi önkormányzatok gazdálkodása az eredeti jogalkotói cél szerint átalakítható, ha a normaszövegből elhagyásra kerül a „központi” jelző, meghagyva a „költségvetési szerv” fogalmat.

A 2. §-hoz

Pontosító rendelkezéseket tartalmaz, illetve a fenti módosítás átvezetését.

-----STARTING---POINT---VEGE---

A 3. §-hoz

A hatálybaléptető rendelkezés igazodik az országos kisebbségi önkormányzatok költségvetési szervként történő gazdálkodásának feltételeit meghatározó, 2008. január 1-jei határidőhöz.