2010. évi LXXXIII. törvény indokolása

a sporttal összefüggő egyes törvények módosításáról

-----STARTING---POINT---ALTALANOS--- 

A fejlett sportkultúrával rendelkező államokban a látvány-csapatsport rendezvények látogatása rendszeresen családi program, valamint - részben a sportközvetítések révén közvetetten, részben a sportturizmus révén közvetlenül - az idegenforgalom fellendüléséhez s hozzájárul. A látvány-csapatsportokhoz egyéb gazdasági tevékenységek (például reklám, marketing) is szorosan kapcsolódnak. Ezek következtében e sportágak sikeressége unkahelyek ezreinek megteremtését, illetve megtartását eredményezi.

Az említett csapatsportok társadalmi szempontból is kiemelkedő jelentőséggel bírnak, hiszen (például az utánpótlás nevelése révén) hozzájárulnak a felnövekvő nemzedékek körében az egészséges életmód feltételeinek kialakításában, a deviáns magatartási formák visszaszorításában, a közösségi lét értékeinek megismertetésében.

A törvény a társasági adóból érvényesíthető kedvezmény megalkotásával kívánja ösztönözni z adó alanyait arra, hogy hazánkban is aktívabban járuljanak hozzá e sportágak támogatásához. Az adóalanyok megnyerése érdekében a sportszervezetek között egészséges verseny kezdődhet el (hiszen azonos támogatási feltételek mellett nyilvánvalóan azt a csapatot éri meg leginkább támogatni, amely a legsikeresebb, a legtöbb nézőt vonzza), amely szintén elősegítheti e gazdasági szempontból is kiemelkedő jelentőségű szektor fejlődését.

A törvény a sporttelepek megszerzése, fejlesztése érdekében illetékmentességet biztosít a látvány-csapatsport céljára szolgáló sporttelepek és az ilyen sporttelep létrehozására alkalmas telkek megszerzéséhez.

A törvény a sport állami-civil szervezetrendszerét egyszerűsíti, amelynek keretében megszűnik a Nemzeti Sporttanács és a Mező Ferenc Sportközalapítvány, a Wesselényi Miklós Sportközalapítvány (a továbbiakban: WMSK) több feladata pedig átadásra kerül a sportigazgatási szerv (Nemzeti Erőforrás Minisztérium) és a Magyar Olimpiai Bizottság részére.

A Kormányprogram értelmében kiemelt figyelmet kell fordítani a mozgás-gazdag életmód iránti igény növelésére. Az állam kezdeményezi és támogatja az egészségfejlesztést és az egészség-tudatosságot, a szemléletváltást. Éppen ezért az államnak kiemelt feladata a testedzés és az egészséges életmód iránti igény elültetése az ifjúsági korosztályban, és ennek az igénynek a kielégítéséhez a teljes ifjúsági korosztályban biztosítani kell az infrastrukturális és finanszírozási hátteret. Ebben a programban képes érvényesülni a sport egyéb tényezőkkel nem pótolható nemzeti erőforrás-gyarapító funkciója.

Emellett a törvény a sport civil szervezetrendszerében alapvető és jelentős szerepet betöltő sportiskolák sport civil szervezetrendszerben való helyzetét tisztázza.

-----STARTING---POINT---RESZLETES---

Az 1-2. §-hoz

Az 1995. évi CXVII. törvény (a továbbiakban: Szja tv.) pontosítása szükséges arra vonatkozóan, hogy mely, sportolóknak, vagy volt sportolóknak nyújtott személyi juttatás adómentes.

A törvény visszaállítja az olimpiai járadék továbbá a kis értékű kupák, érmek közelmúltban megszüntetett adómentességét. A természetbeni juttatások közül - összeghatártól függetlenül - a sportversenyen vagy sportvetélkedőn nyert érmeket, trófeákat is az adómentes juttatások körébe sorolja a törvény. Az intézkedésre azért van szükség, mert ezen természetbeni juttatásokhoz kapcsolódó adófizetési kötelezettség aránytalanul nagy terhet ró elsősorban a diáksport és szabadidősport területén működő kis sportegyesületekre, de a versenysport szövetségekre is.

A sportesemények látogatottságának növelése érdekében az azokra szóló belépők, bérletek adómentes természetbeni juttatásként történő nevesítését fogalmazza meg a törvény.

A törvény a sportversenyen vagy sportvetélkedőn nyert éremre, serlegre és trófeára vonatkozó adómentességet e törvény hatálybalépését megelőzően elnyert díjakra is engedi alkalmazni. A sportbelépők, bérletek adómentessége azonban kizárólag az e törvény hatálybalépését követően megszerzett jövedelemre, juttatásra alkalmazható.

A 3-7. §-hoz

A törvény a társasági adóból érvényesíthető adókedvezményt fogalmaz meg. Az adókedvezmény a látvány-csapatsport országos sportág szakszövetsége, az ilyen sportágban működő tagja (sportvállalkozás, sportegyesület), vagy a látvány-csapatsport fejlesztése érdekében létrejött közhasznú alapítvány részére az adóévben nyújtott támogatáshoz (juttatáshoz) kapcsolódik. E támogatást a kedvezményezett szervezet kizárólag a látványcsapatsport személyi feltételeinek megteremtése, javítása, vagy az utánpótlás-nevelési feladatok ellátása érdekében, illetve tárgyi eszköz beruházásra (pl.: ingatlanfejlesztés) használhatja fel.

A támogató (juttató) az adókedvezményt a látvány-csapatsport országos sportági szakszövetsége, az ilyen sportágban működő tagja (sportvállalkozás, sportegyesület), vagy a látvány-csapatsport fejlesztése érdekében létrejött közhasznú alapítvány által kiadott támogatási igazolásban szerelő összeg után veheti igénybe. Tekintettel arra, hogy törvény a filmgyártást támogató adózók által igénybe vehető adókedvezmény mintájára készült, ezért az adókedvezményként érvényesíthető támogatások korlátja is a kedvezményre jogosító igazolások összértékéhez kapcsolódik, amely nem haladhatja meg a támogatott szervezet utánpótlás-nevelésre fordított igazolt kiadásainak 100 százalékát, tárgyévi (adóévi) személyi jellegű ráfordítása 50 százalékát vagy a tárgyévi beruházási értéke 80 százalékát.

A sportról szóló 2004. évi I. törvény kizárja az állami támogatásból a lejárt köztartozással rendelkező, valamint az olyan szervezeteket, amelyek nem a jogszabályi előírásoknak megfelelően gazdálkodnak, vagy a korábban kapott állami támogatással megfelelő módon nem számoltak el vagy működésüket a bíróság felfüggesztette vagy megszüntetésére eljárás van folyamatban.

Erre tekintettel az ilyen szervezetek támogatási igazolást nem állíthatnak ki a törvény szerint. A támogató (juttató) az adókedvezményt a támogatás (juttatás) adóéve és az azt követő három adóév adójából adókedvezményt vehet igénybe. A támogatás (juttatás) következtében felmerült költség, ráfordítás nevesítetten a vállalkozási tevékenység érdekében felmerült költségnek minősül.

Tekintettel arra, hogy az 1996. évi LXXXI. törvény (a továbbiakban: Tao.) kedvezmény hatálybalépése az Európai Bizottság jóváhagyásának függvénye, a kedvezményes szabályokat is csak a hatályba lépésük napját követően nyújtott támogatásra (juttatásra) lehet alkalmazni.

A 8. §-hoz

A törvény mentesíti egyrészt a vagyonátruházási illeték alól a sporttelepek tulajdonjogának, vagyoni értékű jogának látvány-csapatsportokban működő sportszövetségek és sportszervezetek általi megszerzését, ha azok a sporttelepet 15 évig nem idegenítik el és sport céljára használják vagy hasznosítják, másrészt az építésügyi szabályok és a településrendezési terv alapján sporttelep létrehozására alkalmas beépítetlen földrészletek látvány-csapatsportokban működő sportszövetségek és sportszervezetek általi, sporttelep létesítése céljából történő megszerzését.

A sporttelep megszerzésének illetékmentessége nem érvényesíthető sportteleppel egybeépült vagy azzal együtt nyilvántartott, sporttelepnek nem minősülő ingatlanrész forgalmi értékére eső illetékalap-rész tekintetében. A sporttelep építésére alkalmas telek megszerzése esetén is lehetőség van arra, hogy a vagyonszerző csak a megszerzett telek egy része tekintetében vállalja a sporttelep létrehozását, ilyen esetben az illetékmentesség a sportteleppel beépíteni kívánt telekrészlet arányában jár.

A feltételek vállalásáról a vagyonszerzőnek mindkét mentesség esetében legkésőbb a fizetési meghagyás jogerőre emelkedéséig kell nyilatkoznia az állami adóhatóságnál.

Annak elkerülése érdekében, hogy a mentesség igénybevétele, így a többéves pótlékmentes halasztás valós sportcélú építési vagy hasznosítási szándék hiányában is felhasználható legyen, a törvény rögzíti, hogy az építési vagy használati feltétel meghiúsulása annak az illetéknek a késedelmi pótlékkal növelt összegét kell megfizetni, mely a mentesség igénybevétele nélkül járt volna.

A sporttelep létrehozására alkalmas beépítetlen földrészletek megszerzése sporttelepet felépüléséig, illetve az erre nyitva álló 4 évig az állami adóhatóság a megállapított illetéket felfüggeszti, majd a 4 éves határidő elteltét követő 15 napon a sporttelep létrehozatalának igazolása érdekében az állami adóhatóság a belül megkeresi az építésügyi hatóságot, mely igazolja, hogy a sporttelepre a vagyonszerző nevére szóló használatbavételi engedély kiadása megtörtént-e. Ebben az esetben az állami adóhatóság a megállapított, de a megfizetés tekintetében felfüggesztett illetéket hivatalból törli. Emellett a vagyonszerző a 4 éves határidőn belül is igazolhatja a sporttelep felépítését a nevére szóló jogerős használatbavételi engedéllyel, így ekkor is helye van a felfüggesztett illeték törlésének.

A törvény számol azzal a lehetőséggel, amikor a vagyonszerző - vállalásával ellentétben - a megszerzett sporttelep létrehozására alkalmas beépítetlen földrészleten a sporttelep létrehozásán kívül más épületet, építményt is létrehoz, épít vagy megszerzett telket utóbb megosztja. Az adóhatóság ilyenkor a felfüggesztett illetékből csak azt az illetéket törli, amely arra a megosztás során létrejött telekre, amelyen sporttelep ténylegesen felépült, vagy meg nem osztott telek azon részére esik, melyen sporttelepnek nem minősülő ingatlanrész áll. Az illeték fennmaradó részét pedig késedelmi pótlékkal növelt összegben kell megfizetni.

A jogalkalmazás megkönnyítése érdekében rögzíti a törvény, hogy abban az esetben, ha a sporttelep létrehozására nyitva álló (4 éves) határidőn belül a vagyonszerző gazdálkodó szervezet átalakulna, a sporttelep létrehozására az ingatlant megszerző jogutód köteles.

A 9. §-hoz

A módosítás az 1990. évi XCIII. törvény (a továbbiakban: Itv.) 87. §-a (4) bekezdésének végrehajtása érdekében, a jogalkalmazási nehézségek elkerülése céljából rögzíti, hogy a meghatározott célú hasznosításhoz kötött illetékmentességek esetén az illeték megállapításhoz - vagyis a rögzítettek szerint az „egyébként fizetendő illeték késedelmi pótlékkal növelt összegének” előírásához - való jog, annak a naptári évnek az utolsó napján kezdődik, melyben a hasznosításra vállalt időtartam letelik.

A 10. §-hoz

A törvény értelmében, ha sporttelep létrehozására alkalmas beépítetlen földrészletek megszerzése esetében meghatározott feltétel nem teljesül, vagy a vagyonszerző -, illetve a sporttelep létesítésre köteles jogutódja - a lakóház sporttelep létesítésére biztosított határidőn belül kéri az illeték felfüggesztésének megszüntetését, a megállapított, de meg nem fizetett illetéket, az eredeti esedékességtől, vagyis az illetékkiszabó határozat jogerőre emelkedését követő naptól számított késedelmi pótlékkal megnövelt összegben kell megfizetni.

A 11. §-hoz

A törvény meghatározza, hogy mely ingatlanok minősülnek sporttelepnek. Ezen taxatív felsorolás a látvány-csoport sporttevékenységhez leginkább kapcsolódó, ingatlannyilvántartásbeli fogalmakat használ (sporttelep, sportpálya, uszoda, stadion, sportcsarnok, jégpálya, jégcsarnok, tornaterem, tornaszoba, tornaudvar, vízi- sporttelep). Sporttelepnek minősül továbbá az adott ingatlan, ingatlanrész, ha a széljegy alapján ilyenként vár feltüntetésre, és az ingatlan nyilvántartási eljárás jogerős befejezéseként, a széljegy alapján utóbb az ingatlan sporttelepként kerül feltüntetésre. A törvény által megfogalmazott definíció szerint nem minősülnek viszont a sportteleppel azonos helyrajzi számon nyilvántartott vagy a sportteleppel egybeépített egyéb, nem sportcélú létesítmények (szálloda, bevásárlóközpont, az ezekhez tartozó parkolóhelyek).

A 12. §-hoz

A törvény az illetékkedvezményre vonatkozó szabályokat a hatálybalépésüket követően kezdődő - azokat a hatálybalépésüket követően illetékkiszabásra bejelentett, vagy más módon az állami adóhatóság tudomására jutott - illetékügyekben rendeli alkalmazni.

A 13-17. §-hoz

A jogszabályban meghatározott képesítéssel, szakképzettséggel rendelkező edzők, más sportszakemberek, és a hivatásos sportolók e tevékenységének ellenértékeként megszerzett bevételre a törvény kiterjeszti az egyszerűsített közteherviselési hozzájárulás hatályát. Az országos sportági szakszövetség első osztályú versenyrendszerében induló hivatásos sportoló esetében 100 millió forint - a 2010. évben 50 millió forint - az egyszerűsített közteherviselés alá eső bevételi értékhatár, míg az említett körbe nem tartozó sportszakemberek esetén a főszabály szerinti 25 millió forint.

Az egyszerűsített közteherviselési hozzájárulásról szóló 2005. évi CXX. törvény új rendelkezéseit az érintett magánszemélyek és a részükre bevételt juttató kifizetők a hatálybalépéstől (a törvény kihirdetését követő 15. naptól) vehetik figyelembe.

A 18. §-hoz

Az amatőr sportoló sportegyesülettel fennálló tagsági jogviszonyát a sportiskolák esetén az iskolával fennálló tanulói jogviszony helyettesítheti, ezért a sportiskola tanulója tanulói jogviszonya alapján is amatőr sportolónak minősülhet. Az iskolai sportkörökkel fennálló tagság keletkeztette amatőr sportolói jogviszony azonban - az iskolai sportkör jogi személyiségének hiánya miatt - kikerül a szabályozási körből. A sportiskola tanulójaként amatőr sportoló versenyengedélyének érvényességét nem érinti ugyanakkor tanulói jogviszonyának szünetelése, ugyanis a Kt. 69. §-ának (5) bekezdése értelmében a tanulónak a tanulói jogviszony szünetelése alatt is joga, hogy látogassa az iskola létesítményeit, tájékoztatást kapjon az őt érintő kérdésekben, kérje átvételét másik iskolába. A tanuló a tanulói jogviszonyon alapuló jogait - ha jogszabály másképp nem rendelkezik - a tanulói jogviszony szünetelése alatt is gyakorolhatja.

A tanulói jogviszony alapján sporttevékenységet kifejtő amatőr sportolóra valamennyi - az amatőr sportolóra egyébként irányadó - garanciális rendelkezések vonatkoznak.

A 19. §-hoz

A sportiskolák a törvény által az eddigiekben is szabályozott, versenyrendszerben és a pályázatokon való részvétel mellett a jövőben az országos sportági szakszövetségi, országos sportági szövetségi tagság, valamint a sportszervezetek támogatóit megillető kedvezmények (például adókedvezmények) tekintetében is a sportszervezetekkel (sportegyesületek, sportvállalkozások) azonos jogokkal és kötelezettségekkel rendelkeznek, jogállással bírnak.

A 20-21. §-hoz

Lehetővé válik, hogy a sportiskolák közvetlenül szakszövetség, országos sportági szövetség tagjává váljanak. A sportiskolák részt vehetnek a versenyrendszerekben, ez indokolja, hogy ebben az esetben a szakszövetségnek is tagjai legyenek, részt vegyenek a sportág működtetésében, a szakszövetség döntéshozatalában. A sportiskolák szakszövetségi tagságával javulhat az utánpótlás-neveléssel összefüggő feladatok ellátása, érdek-képviselete is.

A 22. §-hoz

A megszűnő Mező Ferenc Sportközalapítvány feladatát (a nyugdíjas olimpiai és világbajnoki érmes sportolók, azok özvegyei, valamint a kiemelkedő sporteredmények elérésében közreműködő nyugdíjas sportszakemberek erkölcsi és anyagi megbecsülése), valamint a WMSK Gerevich Aladár-sportösztöndíjjal kapcsolatos feladatát a Magyar Olimpiai Bizottság veszi át, amely jelenleg is aktív kapcsolatot ápol a jelenlegi, aktív és a visszavonult, idős élsportolókkal, sportszakemberekkel is. Figyelemmel arra, hogy ezen személyi kört érintően a Magyar Olimpiai Bizottságnak is van saját jutalmazási, támogatási rendszere, az egy szervezeten keresztüli támogatás a pénzeszközök hatékonyabb felhasználását teszi lehetővé, megteremti a párhuzamos finanszírozás megelőzésének lehetőségét.

A 23. §-hoz

A sporttehetségekkel foglalkozó speciális közoktatási intézmény működésének biztosítása továbbra is a WMSK feladata marad, így a közoktatási intézmény fenntartójában a 2010/11-es tanévben nem történik változás.

Az új rendelkezés nem tartalmazza a Mező Ferenc Sportközalapítványt.

A 24. §-hoz

A Gerevich Aladár-sportösztöndíj rendszer működtetése a Magyar Olimpiai Bizottság feladata lesz. Figyelemmel arra, hogy a sportösztöndíj-rendszer keretében jelentős költségvetési pénzösszeg kerül felhasználásra, az ösztöndíj mértékét, adományozási feltételeit a sportpolitikáért felelős miniszter rendeletben állapítja meg. Az ösztöndíjról és folyósításáról - az olimpiai sportágakban a Magyar Olimpiai Bizottság dönt, a paralimpiai sportágak, valamint a speciális világjátékon szereplő sportágak esetében a Magyar Paralimpiai Bizottság, illetve a Fogyatékosok Nemzeti Sportszövetsége javaslatára.

-----STARTING---POINT---VEGE---

A 25-26. §-hoz

A törvény fő szabály szerint a kihirdetését követő 8. napon lép hatályba.

A sportról szóló 2004. évi I. törvény vonatkozó részeinek hatályon kívül helyezésével megszűnik a Nemzeti Sporttanács. A Nemzeti Sporttanács kizárólag véleményező, javaslattevő feladatokat látott el, de ezek a feladatok a sportigazgatási szerv (NEFMI) és a sportköztestületek együttműködésével közvetlenül is megvalósíthatóak, és ez jogszabályban jelenleg is megjelenő feladatuk.

A Tao.-t érintő kedvezmények, illetve a törvény által megállapított illetékmentességek állami támogatásnak minősülnek, így azok hatályba lépése az Európai Bizottság jóváhagyásának függvénye.

A Mező Ferenc Sportközalapítványra vonatkozó rendelkezések hatályon kívül helyezése, a WMSK feladatainak átrendezése, és ehhez kapcsolódóan a Magyar Olimpiai Bizottság új feladatainak meghatározása 2010. szeptember 1-jén lép hatályba, ezzel biztosított a szervezetek részére a felkészülési idő az új szabályok alkalmazására, a szükséges intézkedések megtételére. A 2011, szeptember 1-jével a WMSK is elhagyásra kerül a törvényi rendelkezésekből, ez azonban nem jár együtt az általa fenntartott közoktatási intézmény megszüntetésével, a fenntartói jog átadása tekintetében a WMSK alapítójának, a Kormánynak az intézkedése szükséges.