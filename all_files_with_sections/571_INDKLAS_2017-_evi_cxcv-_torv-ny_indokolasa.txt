2017. évi CXCV. törvény indokolása

a Nemzeti Földalapról szóló 2010. évi LXXXVII. törvény és a világörökségről szóló 2011. évi LXXVII. törvény módosításáról

-----STARTING---POINT---ALTALANOS--- 

1972. november 16-án született meg az ez idáig legjelentősebb eszköz földünk egyetemes természeti és kulturális értékeinek megőrzésére: az UNESCO Világörökség Egyezménye. Az Egyezmény olyan egyedülálló jogi eszköz, amely globális felelősségvállalást tesz lehetővé a világ kulturális és természeti értékeinek megóvásáért. Elfogadásának előzményei jóval korábbra nyúlnak vissza. Már az I. világháború után felmerült egy nemzetközi mozgalom alapításának gondolata az Európán kívül fekvő kulturális és természeti javak védelmére, a nemzetek közösségében azonban csak az asszuáni-gát építése kapcsán tudatosodott igazán ennek fontossága. Ezen előzmények után dolgozta ki az UNESCO az ICOMOS-szal (Műemlékek és Történeti Együttesek Nemzetközi Tanácsa) együttműködve az egyezményt a kulturális örökség védelmére. Egy 1965-ös, washingtoni konferencián született meg a gondolat, hogy ezt az egyezményt kiterjesszék a természeti örökségre is, azaz hogy a kulturális emlékek megőrzését összekössék a természeti helyek védelmével. A konferenciát „World Heritage Trust” címmel rendezték - ekkor született meg a „World Heritage” azaz világörökség fogalom. Az IUCN (Nemzetközi Természetvédelmi Unió) 1968-ban fogalmazta meg - az ICOMOS előterjesztéséhez hasonlóan - javaslatait a természeti értékek védelmére.

A közös indítványt az Egyesült Nemzetek 1972-es stockholmi konferenciáján terjesztették elő. A résztvevő államok egyhangúlag döntöttek a szövegjavaslatról, amelyet az UNESCO Közgyűlése „Egyezmény a világ kulturális és természeti örökségének védelméről” címen még ugyanebben az évben elfogadott. Az Egyezmény ratifikálása után 1978-ban vették fel az első helyszíneket a Világörökségi Listára. A világörökség egyezmény azóta - Részes Államai számát tekintve - a világ egyik legelfogadottabb és legsikeresebb nemzetközi egyezményévé nőtte ki magát: 1972 óta már 191 állam csatlakozott hozzá.

Magyarország 1985-ben csatlakozott a Világörökség Egyezményhez, jelenleg 8 világörökségi helyszíne van a Világörökség Listán (közülük 2 határon átívelő) és 11 világörökségi várományos helyszíne a világörökségi várományos helyszínek listáján.

A világörökségi státusz azonban a terület számára önmagában nem biztosít védelmet. A világörökségi egyezményben megállapított céloknak az egyezményben részes államok saját nemzeti jogalkotásukkal kötelesek megfelelni. A védelmet tehát a nemzetközi és a nemzeti jogszabályok csak együttesen képesek garantálni.

Erre tekintettel is fontosnak tartja a jogalkotó, hogy a világörökségi helyszín oltalom alá tartozó eges ingatlanokat további jogi védelem alá vonja. Ennek eszközeként a világörökségi helyszínen található ingatlanok tekintetében - bizonyos kivételekkel - az állam részére elővásárlási jogot alapít.

A törvény meghatározza az elővásárlási jog terjedelmét, ugyanis nem minden világörökségi helyszínen található ingatlan esetében indokolt, illetve a jogszabályok koherenciája miatt nem kerülhet megállapításra ilyen rendelkezés a lakhatás céljára szolgáló épületek tekintetében és a termőföldek esetében.

Azonban szükséges megteremteni a világörökségi szempontból oltalom alatt álló termőföldek és a mező- és erdőgazdasági földek forgalmáról szóló törvény, valamint a Nemzeti Földalapról szóló törvény rendelkezései közötti összhangot. A földpolitikai irányelvek közé indokolt felvenni a világörökségi oltalom biztosítását is. Egyebekben termőföldek esetében továbbra is az eddig hatályos szabályozás és eljárás fog fenn állni.

Az állam javára más jogszabályok is állapítanak meg elővásárlási jogot bizonyos ingatlanok esetében. Ezek a különböző jogcímekre alapított elővásárlási jog adott esetben érinthet a világörökségi helyszínen található ingatlant is, így szükséges az egyes állami elővásárlási jogok gyakorlásának összehangolása. A törvény rendelkezései a jogalkalmazó számára is iránymutatást adnak e tekintetben.

A törvény felhatalmazása az elővásárlási jog gyakorlásával kapcsolatos részletes eljárási szabályokat kormányrendelet állapítja meg.

-----STARTING---POINT---RESZLETES---

Az 1. §-hoz

A Nemzeti Földalapról szóló 2010. évi LXXXVII. törvényben meghatározott földbirtok-politika irányelvek kiegészülnek a világörökségi helyszín kiemelkedő egyetemes értékekkel összefüggő oltalmának biztosításával.

A 2. §-hoz

A világörökségről szóló 2011. évi LXXVII. törvény új szakasszal egészül ki, amiben a világörökségi helyszínen található egyes ingatlanok tekintetében az állam elővásárlási joga kerül rögzítésre. Az elővásárlási jog nem érint minden világörökségi helyszínen található ingatlant. Kivételt képeznek a lakhatás céljára szolgáló épületek és a mező- és erdőgazdasági földek forgalmáról szóló törvény szerinti földetek. E rendelkezések alapján, tehát lehet, olyan világörökségi helyszínen fekvő ingatlan, ami tekintetében nem áll fent az államnak elővásárlási joga.

Az elővásárlási jogot attól függően, hogy a világörökségi oltalom milyen tényen alapul a természetvédelemért felelős miniszter, vagy a kulturális örökség védelemért felelős miniszter gyakorolja.

Az államot megillető más jogcímek fenn álló elővásárlási jogok tekintetben rendelkezik a nyilatkozás gyakorlásának rendjéről. Speciális szabályt ad a világörökségi oltalom megállapításának mögöttes jogszabályi területével kapcsolatban. Világörökségi helyszínné minősítésre kulturális kategóriába, és természeti kategóriába tartozás miatt van lehetőség. A mögöttes jogszabályok, így a kulturális örökség védelméről szóló törvény, vagy a természet védelméről szóló törvény alapján is fennáll a magyar államot megillető elővásárlási jog. Ez esetben egy ingatlanon egyszerre áll fenn kulturális és vagy természetvédelmi okból és világörökség védelmi okból elővásárlási jog. Mivel a világörökségi kategória magában foglalja az előző két védettséget, tulajdonképpen azon alapul, így az elővásárlási jog gyakorlása esetében nem mutatkozik szükségesnek minden jogcím alapján nyilatkozni. A törvény meghatározza, hogy ez esetben az e törvény szerint megjelölt személyek jogosultak nyilatkozni az állam nevében.

A törvény rendelkezik az elővásárlási jog bejegyzéséről az ingatlan-nyilvántartásba.

A 3. §-hoz

A törvény felhatalmazást ad kormányrendeletben meghatározni az egyes részletes eljárási szabályokat. A kormányrendelet határozná meg a joggyakorlás megkönnyítése végett, hogy az elővásárlási jog nyilatkozat tétel felhívására irányuló megkeresését hova és miként kell benyújtani. Az elővásárlási jog ingatlan-nyilvántartásba való bejegyzése iránt ki intézkedik. Valamint szükséges meghatározni az érintett ingatlanok pontos adatait is, mivel a törvény csak az egyes világörökségi helyszíneket rögzíti és az azokon fekvő valamennyi ingatlan vagy azok adatait nem.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.