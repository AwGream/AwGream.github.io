2018. évi XXXVII. törvény indokolása

az állami vagyongazdálkodással összefüggő egyes törvények módosításáról

-----STARTING---POINT---ALTALANOS--- 

A törvény a nemzeti vagyonról szóló törvény, valamint a Nemzeti Ménesbirtok és Tangazdaságról szóló törvény módosítását foglalja magában. Az állami vagyongazdálkodással kapcsolatos feladatokat az Országgyűlés által meghatározott törvényi keretek között a Kormány, a Kormány tagjai, valamint a Kormány tagjainak irányítás alá tartozó költségvetési szervek és a Kormány tagjainak tulajdonosi joggyakorlása alá tartozó szervezetek látják el. Erre tekintettel szükséges megteremteni annak a lehetőségét, hogy a Kormánynak legyen lehetősége arra, hogy meghatározzon olyan személyeket, akik tulajdonosi joggyakorlóként kijelölhetők. A törvény az ehhez szükséges módosításokat foglalja magában, illetve a Nemzeti Ménesbirtok és Tangazdaságról szóló törvény technikai jellegű módosítását tartalmazza.

-----STARTING---POINT---RESZLETES---

Az 1. §-hoz

A törvény akként módosítja a nemzeti vagyonról szóló törvényt, hogy az alapján a Kormány határozatban meghatározhat olyan személyt, aki az állam tulajdonában álló vagyonelemek tekintetében tulajdonosi joggyakorlóként kijelölhető.

A 2. §-hoz

A törvény e rendelkezése a Nemzeti Ménesbirtok és Tangazdaságról szóló törvény technikai jellegű módosítását fogalja magában, amely alapján a törvényben nem kerül sor a tulajdonosi joggyakorló egyedi kijelölésére, a tulajdonosi joggyakorló személye az általános szabályok szerint kerül meghatározásra.

-----STARTING---POINT---VEGE---

A 3-4. §-hoz

A hatályba léptető rendelkezéseket és sarkalatossági záradékot tartalmazza.