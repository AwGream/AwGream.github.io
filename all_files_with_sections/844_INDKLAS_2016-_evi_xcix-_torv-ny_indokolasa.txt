2016. évi XCIX. törvény indokolása

a Habsburg Ottó Alapítványról

-----STARTING---POINT---ALTALANOS--- 

A törvény célja a Habsburg Ottó Alapítvány létrehozásához szükséges jogszabályi keret meghatározása. A törvény önmagában nem eredményezi az alapítvány létrehozását arról a Kormány, mint alapító gondoskodik. A törvény elvi éllel támogatja az alapítvány létrehozását.

-----STARTING---POINT---RESZLETES---

Az 1. §-hoz

A Habsburg Ottó Alapítvány deklarálása és felhatalmazás adása a Kormány számára, hogy a Habsburg Ottó Alapítványt létrehozza.

A 2. §-hoz

Az Alapítvány feladatainak és a feladatai közül a közfeladatként ellátható feladatainak meghatározása.

A 3. §-hoz

Az egyesülési jogról, a közhasznú jogállásról, valamint a civil szervezetek működéséről és támogatásáról szóló 2011. évi CLXXV. törvény 32. § (2) bekezdése alapján törvény megállapíthatja valamely szervezet közhasznú jogállását. Közhasznú szervezetté minősíthető a Magyarországon nyilvántartásba vett közhasznú tevékenységet végző szervezet.

A közhasznú tevékenység minden olyan tevékenység, amely a létesítő okiratban megjelölt közfeladat teljesítését közvetlenül vagy közvetve szolgálja, ezzel hozzájárulva a társadalom és az egyén közös szükségleteinek kielégítéséhez. Az Alapítvány létesítő okiratában megjelölésre kerülnek azok a feladatok, amik közfeladat teljesítését közvetlenül vagy közvetve szolgálják.

A 4. §-hoz

Az alapító az alapító okiratban határozza meg az alapítványnak juttatott vagyont és az alapítvány szervezetét. Ezen felül a Kormány határozatában gondoskodik az alapítvány vagyonának biztosításáról.

-----STARTING---POINT---VEGE---

Az 5. §-hoz

Hatályba léptető rendelkezést tartalmaz.