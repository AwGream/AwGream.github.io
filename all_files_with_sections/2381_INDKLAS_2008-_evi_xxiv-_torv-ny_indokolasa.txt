2008. évi XXIV. törvény indokolása

az egészségbiztosítási pénztárakról szóló 2008. évi I. törvény felülvizsgálatáról

-----STARTING---POINT---ALTALANOS--- 

Az egészségbiztosítási rendszer átalakításának folyamatában az elmúlt években döntés született az egészségügyi ellátás biztosítási alapokra helyezéséről, az állampolgári és a biztosítotti jogon igénybe vehető ellátások elkülönítéséről, a biztosítási jogviszony ellenőrzéséről, az egészségbiztosítási felügyelet létrehozásáról. Mindezek az egészségbiztosítási rendszer olyan irányú átalakítását szolgálják, amely hosszú távon fenntartja az egységes nemzeti kockázatközösséget, hozzájárul az egészségügyi ellátásokhoz való hozzájutás és a szolgáltatások minősége terén tapasztalható esélyegyenlőtlenségek csökkentéséhez, fokozatosan érvényre juttatja a népegészségügyi prioritásokat a források elosztásában, megfelelő eszközökkel rendelkezik az egészségbiztosítás fenntartható finanszírozásához és fokozatosan kialakítja és érvényesíti a térségi szemléletet és a progresszív ellátás elvét.

Az Országgyűlés által, korábban már elfogadott és kihirdetett törvény több eleme is ezt az átalakítási folyamatot erősítette. A törvényben leírt egészségbiztosítási modell azonban olyan megoldásokat is tartalmaz, olyan eszközöket is szabályoz, amelyek politikai, társadalmi és szakmai megítélése, illetve fogadtatása messze nem egységes. A törvény ezeket az elemeket hatályon kívül helyezi, és kizárólag azokat a rendelkezéseket a tartja meg, amelyek már részeivé váltak az egészségügy jogi szabályozásának és elhagyásuk egyes területek szabályozatlanságát eredményezné.

 
-----STARTING---POINT---RESZLETES---

Az 1. §-hoz

A § hatályon kívül helyezi az egészségbiztosítási pénztárakról szóló 2008. évi I. törvényt (a továbbiakban: Ebptv.). Ez a megoldás visszaállítja a jogrendszer Ebptv. elfogadása előtti állapotát.

-----STARTING---POINT---VEGE---

A 2. §-hoz

Az egészségbiztosítás hatósági felügyeletéről szóló 2006. évi CXVI. törvény módosítása visszaállítja az Ebptv. elfogadása és hatálybalépése előtti állapotot, vagyis az egészségbiztosítási pénztárakra vonatkozó szabályokat elhagyja a törvényből, és visszaállítja az egészségbiztosítási szervek feletti felügyeleti jogköröket.

A § rendelkezik a törvény hatálybalépéséről, valamint visszaállítja azoknak a törvényhelyeknek az Ebptv. elfogadása előtti állapotát, amelyek már hatályban vannak, és az alaptörvénybe beépültek. A § rendelkezik továbbá a létrehozott EBP-k megszüntetéséről.