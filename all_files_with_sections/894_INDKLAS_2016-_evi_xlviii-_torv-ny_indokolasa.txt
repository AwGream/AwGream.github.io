2016. évi XLVIII. törvény indokolása

a népszavazás kezdeményezéséről, az európai polgári kezdeményezésről, valamint a népszavazási eljárásról szóló 2013. évi CCXXXVIII. törvény módosításáról

-----STARTING---POINT---ALTALANOS--- 

Az azonos tárgyú népszavazási kezdeményezések benyújtására vonatkozó moratórium („benyújtási moratórium”) lejártakor az esetleg kialakuló visszás helyzetek megelőzésére a törvény a népszavazási kezdeményezések benyújtására új szabályozást vezet be.

A törvény a „benyújtási moratórium” jelentős enyhítését célozza. Választópolgári kezdeményezés esetén mindaddig van lehetőség azonos tárgyú kérdés benyújtására, amíg nem válik jogerőssé a Nemzeti Választási Bizottság (a továbbiakban: NVB) másik azonos tárgykörű kérdés kapcsán, a megfelelő számú érvényes aláírás meglétéről hozott határozata.

A törvény értelmében a Kormány és a köztársasági elnök nem kezdeményezhet olyan tárgykörben népszavazást, amelyben már jogerősen hitelesítettek népszavazási kezdeményezést.

-----STARTING---POINT---RESZLETES---

Az 1. §-hoz

A törvény a „benyújtási moratórium” szabályain jelentősen enyhít. Választópolgári kezdeményezés esetén mindaddig van lehetőség azonos tárgyú kérdés benyújtására, amíg nem válik jogerőssé az NVB másik azonos tárgykörű kérdés kapcsán, a megfelelő számú érvényes aláírás meglétéről hozott határozata. Ezt követően újabb azonos tárgyú kérdés benyújtására nem kerülhet sor, a már folyamatban lévő aláírásgyűjtéseket be kell szüntetni, az aláírásgyűjtő lapokat vissza kell adni a Nemzeti Választási Iroda részére.

A szabályozás értelmében a Kormány és a köztársasági elnök nem kezdeményezhet olyan tárgykörben népszavazást, amelyben már jogerősen hitelesítették a népszavazási kezdeményezést.

A 2. §-hoz

A törvény szerint az azonos tárgykör fennállásáról az NVB a kérdés hitelesítésekor dönt. Több, azonos tárgykörű kérdés hitelesítése esetén az NVI az elsőként benyújtott kérdés szervezőjét erről írásban tájékoztatja. Az azonos tárgyú kezdeményezésekről a választópolgárokat az NVI a választások hivatalos honlapján tájékoztatja.

A 3-12. §-hoz

A törvény az aláírásgyűjtő ívek tekintetében az országgyűlési választásokon használt ajánlóívek kezeléséről vonatkozó szabályokhoz hasonló módon rendelkezik. Ennek eredményeképpen a népszavazás szervezői a választási iroda által kiadott, egyedi azonosítóval ellátott aláírásgyűjtő íveken gyűjthetik a támogató aláírásokat. Ezzel a szervezők megszabadulnak az ívek másolásával járó költségektől, a választási irodáknak jó minőségű - szkenneléssel feldolgozható - íveket kell ellenőrizniük, adatvédelmi szempontból pedig előnyt jelent, hogy a gyűjtési időszak végén valamennyi ívvel el kell számolniuk a szervezőknek.

A módosítás külön rendezni azokat az eseteket, amikor az aláírások hitelesítése során a Nemzeti Választási Bizottság megállapítja, hogy az aláírások száma százezer és kétszázezer közötti, illetve eléri a kétszázezret. A különválasztásra azért van szükség, mert az aláírások számától függően külön eljárásrendben kell, hogy az Országgyűlés elrendelje a népszavazást az 52/1997. (X. 14) AB határozatban foglaltakra figyelemmel.

A 13. §-hoz

Az Nsztv. átmeneti rendelkezéseinek módosítását tartalmazza.

A 14-15. §-hoz

Szövegcserés módosítást és hatályon kívül helyező rendelkezéseket tartalmaz.

-----STARTING---POINT---VEGE---

A 16. §-hoz

Hatályba léptető rendelkezést tartalmaz.