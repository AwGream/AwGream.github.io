2018. évi LVIII. törvény indokolása

a Közép- és Kelet-Európai Halászati Fejlesztési Nemzetközi Szervezet (Eurofish) létrehozásáról szóló Megállapodás kihirdetéséről

-----STARTING---POINT---ALTALANOS---

Általános indokolás

A törvény célja a 2000. május 23-án magyar részvétellel megalakult Közép- és Kelet-Európai Halászat Fejlesztéséért létrehozott Nemzetközi Szervezet (a továbbiakban: EUROFISH) létrehozásáról szóló Megállapodás (a továbbiakban: Megállapodás) - a kötelező hatályának elismerésére felhatalmazást adó törvényben történő - kihirdetése.

A törvényben foglalt Megállapodás 12. cikke diplomáciai kiváltságokat és mentességeket biztosít az EUROFISH képviselői, igazgatója és alkalmazottai részére. Figyelemmel arra, hogy a diplomáciai mentességek biztosítása miatt a Megállapodás kihirdetése a nemzetközi szerződésekkel kapcsolatos eljárásról szóló 2005. évi L. törvény 7. § (3) bekezdés b) pontja alapján az Országgyűlés feladat és hatáskörébe tartozó szerződésnek minősül, így annak kötelező hatályát is az Országgyűlésnek kell elismernie és a kihirdetésre csak törvényben kerülhet sor.

-----STARTING---POINT---RESZLETES---

Részletes indokolás

Az 1. §-hoz

Az EUROFISH Nemzetközi Szervezetet létrehozó Megállapodás (a továbbiakban: Megállapodás) kötelező hatályának elismeréséről történő rendelkezés.

A 2. §-hoz

A Megállapodás kihirdetéséről való rendelkezés.

A 3. §-hoz

A Megállapodás hiteles angol nyelvű szövege és hivatalos magyar nyelvű fordítása.

A 4. §-hoz

A Megállapodás hatálybalépése időpontjának meghatározása.

Az 5. §-hoz

A törvény végrehajtásához szükséges intézkedések megvalósításáért felelős miniszter megnevezése.