1990. évi L. törvény indokolása

az állami vagyon utáni részesedésről szóló 1989. évi XLIII. törvény módosításáról

-----STARTING---POINT---ALTALANOS--- 

A gazdasági társaságok tulajdonosai az éves mérlegzáráshoz kapcsolódóan állapítják meg az osztalék mértékét. Az állam mint az állami vagyon tulajdonosa arra kényszerül, hogy a korábbiakban megállapítottnál magasabb tulajdonosi részesedést központosítson a rá háruló feladatok teljesítésének biztosításához.

-----STARTING---POINT---RESZLETES---

Az 1. §-hoz

A Javaslat a részesedés általános normatív mértékét az állami vállalatoknál 7 százalékponttal megemeli.

A 2. §-hoz

A Javaslat az állami részesedés visszaforgatását a kedvezményezett élelmiszergazdasági területeken a mindenkori nyereségadó-kedvezmény mértékéhez igazítja.

-----STARTING---POINT---VEGE---

A 3. §-hoz

A Javaslat záró paragrafusa a hatálybalépésről rendelkezik. A magasabb szintű részesedést első ízben az 1990. évi adózott eredmény, illetve a tulajdonosi részesedés címén az 1990. évi adózott eredményből kapott osztalék, részesedés után kell teljesíteni.