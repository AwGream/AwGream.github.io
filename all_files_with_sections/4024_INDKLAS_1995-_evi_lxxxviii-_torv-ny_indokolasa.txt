1995. évi LXXXVIII. törvény indokolása

a jövedéki szabályozásról és ellenőrzésről, valamint a bérfőzési szeszadóról szóló 1993. évi LVIII. törvény módosításáról és kiegészítéséről

-----STARTING---POINT---ALTALANOS--- 

A sörfőzdéknek a Jövedéki törvény július 12-én hatályba lépett módosítása minimum 5 millió Ft biztosítékot ír elő, per- és tehermentes saját ingatlan biztosításával, vagy bankgarancia formájában.

A jövedéki biztosítékot minden jövedéki üzem tulajdonosának 1995. szeptember 30-ig be kell nyújtani a Vámhivatalhoz. Amennyiben a biztosítékot nem tudja benyújtani, úgy a jövedéki engedélye 1995. december 31-én automatikusan megszűnik, és 1996-ban jövedéki tevékenységet nem folytathat.

Az országban 380-400 kis kapacitású sörfőzdéket üzemeltető vállalkozás működik. Ezek az üzemek 1000-1200 egyéni és társas vállalkozó, 3500-4000 családtag valamint legalább ugyanannyi alkalmazott megélhetését biztosítják.

A jövedéki biztosíték magas összege és a rövid végrehajtási határidő igen nehéz helyzetbe sodorta a sörfőzdék tulajdonosait, mert a vállalkozások 85-90%-os ugyanis 20-50% mértékben banki hitel segítségével valósult meg. A beruházások magas (5-15 millió Ft) költségigénye miatt ez a zömében közép- és hosszú távú hitel milliárdos nagyságrendben érinti a bankokat is.

A vállalkozások jelentős részének számítógépes nyilvántartása lehetővé teszik a hatékony ellenőrzést anélkül is, hogy fizikailag elkülönített készletet kelljen tartani. Ésszerű, ha a vállalkozásokat nem kényszerítjük a szükséges és elegendő feltételnél szigorúbb körülmények közé.

A zárjegy előállításának költségeit nem indokolt az államnak magára vállalni. A zárjegy fogalmát ezzel összefüggésben pontosítjuk.

-----STARTING---POINT---RESZLETES---

-----STARTING---POINT---VEGE---