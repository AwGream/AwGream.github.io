2000. évi CXI. törvény indokolása

a szőlőtermesztésről és a borgazdálkodásról szóló 1997. évi CXXI. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

Különleges minőségű és minőségi bornál a bortörvény meghatározza a maximális termésmennyiséget hektáronként. Az eredetvédett bornál szigorúbb szabályozás indokolt, a hegyközségi rendtartásban meghatározottak szerint.

A 2. §-hoz

A törvény a szőlő termőhelyi katasztere rendszerében a korábbi három osztályból kettőt hoz létre. Ez áll összhangban az EU szabályozási rendszerével, amely szintén csak két kataszteri osztályt ismer. A törvény szerinti II. kataszteri osztályon belüli felosztás figyelembe veszi a magyar hagyományokat és az országrészenként különböző termőhelyi adottságokat. A az új rendszerben minden szőlőtermelőnek egyértelművé válik, hogy hosszú távon folytathatja a tevékenységét, és ebben támogatásra is számíthat.

A 3. §-hoz

A szénsavas borokhoz cukorszirup - tehát víz - felhasználása indokolatlan, míg az ízesített borokhoz technológiailag indokolt. Cukorszirup hozzáadása más országokban is engedélyezett ezekhez a termékekhez.

A 4. §-hoz

A bortörvény korábbi módosítása indokolatlan és az uniós szabályozásnál szigorúbb szabályt határozott meg a meghatározott termőhelyről származó minőségi bor forgalomba hozatalának feltételeként azzal, hogy nemcsak a termőhelyről való származás és a minőség tekintetében kívánja meg a jelölésnek való megfelelést, hanem a fajta és az évjárat vonatkozásában is. Ez utóbbi két szempont lehetetlenné teszi a házasítást, ugyanakkor az uniós szabályozás is megengedi, hogy a fajta és az évjárat azonossága 85%-os legyen. Ez biztosítja, hogy legfeljebb 15%-ban az adott fajtamegnevezésű bor más fajtájú és évjáratú borral házasítható.

-----STARTING---POINT---VEGE---