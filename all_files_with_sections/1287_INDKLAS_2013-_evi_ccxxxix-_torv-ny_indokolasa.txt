2013. évi CCXXXIX. törvény indokolása

a nemzetbiztonsági szolgálatokról szóló 1995. évi CXXV. törvénynek és a szabálysértésekről, a szabálysértési eljárásról és a szabálysértési nyilvántartási rendszerről szóló 2012. évi II. törvénynek a nemzetbiztonsági tárgyú parlamenti ellenőrzés hatékonnyá tételéhez szükséges módosításáról

-----STARTING---POINT---ALTALANOS--- 

A parlamenti ellenőrzési funkció lényegét jelentő, konkrét ügyre kiterjedő vizsgálatnak a nemzetbiztonsági érdekeket érintő ügyekben alkalmazott eszköze nem a vizsgálóbizottság, hanem a nemzetbiztonsági szolgálatokról szóló 1995. évi CXXV. törvény (a továbbiakban: Nbtv.) 14. § (1) bekezdés e) pontja szerinti ténymegállapító vizsgálat keretében a nemzetbiztonsági bizottság, illetve albizottságának tevékenysége. A hivatkozott rendelkezés részben biztosítja is azokat a jogköröket, amelyek a hatékony vizsgálathoz szükségesek: ezek közül, a teljesség igénye nélkül, lényeges a minősített iratokba való betekintési jog, valamint a vizsgált ügy szempontjából releváns személyek meghallgatása. Nagy hiányosság viszont, hogy az egyébként erős jogokkal rendelkező albizottság a meghallgatni kívánt személy közreműködési hajlandóságának hiányában nem képes az alapos munkavégzésre. A meghallgatandó személyeket nem köti megjelenési kényszer az albizottság előtt, valamint ha meg is jelennek, és mondjuk a titoktartási kötelem alól is felmentést kaptak, nincs nyilatkozattételi kötelezettségük.

-----STARTING---POINT---RESZLETES---

Az 1. §-hoz

А vizsgálati tevékenység hatékonyabbá tételéhez szükséges megteremteni a törvényi kötelezettségek megszegésének hatékony szankciórendszerét is. Erre legalkalmasabb jogi eszköz olyan szabálysértési tényállás megalkotása, amely kellőképpen képes az együttműködés megvalósulására ösztönözni az érintetteket, ugyanakkor arányos is marad. A tényállás elbírálását célszerű az általános szabálysértési hatóságoktól eltérően a független bíróságokra telepíteni, tekintettel arra, hogy a bíróságoknak van meg az a magas színvonalú jogalkalmazói tapasztalata, amelye tényállás elbírálásához szükséges.

А módosítás e két tartalmi elem szabálysértési törvényen történő átvezetésével valósítja meg a fenti célokat.

A 2. §-hoz

A törvény kiegészíti az Nbtv.-t egy olyan rendelkezéssel, amely szerint a nemzetbiztonsággal foglalkozó bizottság, valamint annak albizottsága a feladatkörébe tartozó ügy ténymegállapító vizsgálata során a vizsgálati tevékenységével összefüggő irattal, adattal vagy egyéb információval rendelkező személyt, szervet vagy szervezetet a bizottság, illetve az albizottság tevékenységében való közreműködésre kötelezheti. Az így közreműködésre kötelezett személyre az Országgyűlésről szóló 2012. évi XXXVI. törvény 25. § (1) bekezdése szerint együttműködésre kötelezett személynek minősülő személyekre vonatkozó rendelkezéseket kell alkalmazni. Azaz az érintettet adatszolgáltatási, megjelenési és nyilatkozattételi kötelezettség terheli, ennek elmulasztása pedig a vizsgálóbizottságra vonatkozó szabályok szerint szankcionálható.

-----STARTING---POINT---VEGE---

A 3. §-hoz

Hatályba léptető rendelkezés.

A 4. §-hoz

Sarkalatossági záradék.