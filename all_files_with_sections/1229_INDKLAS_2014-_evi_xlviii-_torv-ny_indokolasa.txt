2014. évi XLVIII. törvény indokolása

az áruk ideiglenes behozataláról, Isztambulban, 1990. június 26-án kelt Egyezmény és mellékletei módosításának kihirdetéséről

-----STARTING---POINT---ALTALANOS---

Általános indokolás

Az Isztambuli Egyezmény Intéző Bizottsága 2013-ban módosítási javaslatot terjesztett elő a 21a. cikk, valamint az Egyezmény B. 3. melléklet II. függeléke tekintetében a szerződő felek részére az egyezmény 32. cikkének megfelelően, mely alapján az érintett módosítások szövege 2014. november 3-án hatályba lép.

Az Egyezmény kiegészítésre került a 21a. cikkel, amely biztosítja a lehetőséget az elektronikus ATA-igazolvány bevezetésére, amit az ETI kiemelt projektként kezel. Az elektronikus ATA-igazolvány lehetővé teszi az elektronikus kapcsolattartást az eljárásban érintett felek (vámhatóságok, garanciavállalók, ATA-birtokosok) között, ezáltal is szolgálva a papírmentes vám- és kereskedelmi környezet minél szélesebb kör ű megteremtését.

Az Egyezmény B. 3. melléklet II. függelékének módosítását az indokolta, hogy a konténerek jelölésének pontos és egyértelmű meghatározása csökkenti a konténerek szállítása kapcsán felmerülő biztonsági kockázatot. Kiemelendő továbbá, hogy a tengeri szállításban használt konténereket az ISO 6346 szabványnak megfelelően kell jelölni, és azokat nyilvántartásba kell venni. Azon konténerek pedig, melyeket ugyanolyan kódrendszerrel jelölnek, mint amely az ISO 6346 szabványban meghatározásra került, szintén meg kell, hogy feleljenek ezen ISO-szabványnak, illetve mellékleteinek. A vonatkozó módosítás tehát egyértelműen meghatározza, hogy a konténerek mely esetekben kerülhetnek teljes behozatali vámmentességgel történő ideiglenes behozatal vámeljárás alá vonásra.

-----STARTING---POINT---RESZLETES---

Részletes indokolás

Az 1. §-hoz

Az Egyezmény módosítása kötelező hatályának elismeréséről rendelkezik.

A 2. §-hoz

Az Egyezmény módosításának törvényi kihirdetéséről rendelkezik.

A 3. §-hoz

A módosítás hiteles angol nyelvű szövegét és magyar nyelvű fordítását tartalmazza.

A 4. §-hoz

A módosítás hatálybalépéséről rendelkezik.