1991. évi LXXII. törvény indokolása

az Európa Tanács kiváltságairól és mentességeiről szóló általános megállapodás kihirdetéséről

Indokolás

A Magyar Köztársaság Országgyűlése a 76/1990. (XI. 2.) OGY határozatával elhatározta, hogy a Magyar Köztársaság csatlakozzék az Európa Tanács kiváltságairól és mentességeiről, szóló Párizsban, 1949. szeptember 2-án kelt és a Strassbourgban, 1952. november 6-án kelt Jegyzőkönyvvel kiegészített Általános Megállapodáshoz.

A Magyar Köztársaság csatlakozási okiratát a külügyminiszter 1990. november 6-án letétbe helyezte az Európa Tanács főtitkáránál s ezzel az Általános Megállapodás a Magyar Köztársaság tekintetében hatályba lépett.

Az Európa Tanács kiváltságairól és mentességeiről szóló Általános Megállapodás olyan, a Magyar Köztársaság nemzetközi kapcsolatai szempontjából kiemelkedő fontosságú nemzetközi szerződés, amely több tekintetben is törvényhozási hatáskörbe tartozó kérdéseket szabályoz. Ezért döntött az Országgyűlés a csatlakozás tárgyában és ugyancsak ezért szükséges az Általános Megállapodás törvénnyel való kihirdetése.