2016. évi CLXXXVI. törvény indokolása

a szőlő szaporítóanyag termesztés érdekében a mező- és erdőgazdasági földek forgalmáról szóló 2013. évi CXXII. törvénnyel összefüggő egyes rendelkezésekről és átmeneti szabályokról szóló 2013. évi CCXII. törvény módosításáról

-----STARTING---POINT---ALTALANOS--- 

A szőlő szaporítóanyag termesztés nélkülözhetetlen a magyar mezőgazdaság relatíve kicsi, de annál értékesebb szegmensének, a magyar bortermelésnek. Szőlő szaporítóanyag termesztés nélkül nincs szőlőültetvény és bortermelés sem. A szőlő szaporítóanyag termesztés Magyarországon ugyanolyan gazdasági jelentőséggel bír, mint a vetőmagtermesztés. Továbbá a szőlőoltvány és a gyökérnemes dugvány iskolát a szakma szabályai szerint minden évben új területre kell lerakni. A korábban szőlőoltvány/dugvány nevelésre használt területre minimum 3 év kihagyással lehet, de optimális esetben legalább 4-5 év pihentetés után ajánlott újra szőlőoltványt/dugványt iskolázni.

Amennyiben a szükséges minimum 3 év pihentetést nem tartja be a termesztő, úgy beállhat a terület talajuntsága, ami jellemzően a szaporítóanyag növekedési depresszióját okozza. Az ilyen fáradt talajon nem fejlődik, növekszik a szőlő szaporítóanyag a fajtára jellemző elvárható mértékben, ami ahhoz vezethet, hogy a kiiskolázott szaporítóanyag már az iskolában elhal, vagy olyan gyengén fejlett lesz, hogy nem felel meg a szőlő szaporítóanyagok előállításáról, minősítéséről és forgalomba hozataláról szóló 87/2006. (XII. 28.) FVM rendelet 2. számú mellékletében írt minőségi követelményeknek és így nem hozható forgalomba. Mindezeket figyelembe véve kiemelten fontos szakmai követelmény, hogy a szőlő szaporítóanyag termesztők évente váltogathassák a szőlőoltvány/dugvány iskoláik helyét, az iskolát minden évben olyan területre ültethessék ki, ahol lehetőleg 5 éven belül nem volt szőlőoltvány/dugvány iskola.

A fentiek jól mutatják a szőlő szaporítóanyag termesztés sajátosan speciális, a vetőmagtermesztéshez hasonló problémáit és speciális, a többi termesztett növényfajtához képest jóval magasabb területváltoztatási igényét. Emellett a vegetatív szaporítóanyagok felhasználása nem csak a szőlőtermesztés, de a gyümölcs-, zöldség-, gyógynövény- vagy dísznövénytermesztés szempontjából is fontos. A módosítás nem csak a szőlő, de a többi vegetatív szaporítóanyagot használó ágazat számára is könnyebbséget jelent.

-----STARTING---POINT---RESZLETES---

Az 1. §-hoz

A vetőmagtermesztéshez szükséges terület biztosítása céljából átengedett fölhasználat eseteihez hasonlóan a mezőgazdasági igazgatási szerv sem a föld tulajdonjogát, sem pedig a föld használati jogát megszerző fél részéről nem tekinti a mező- és erdőgazdasági földek forgalmáról szóló 2013. évi CXXII. törvény 13. § (1) bekezdésébe, illetve 42. § (1) bekezdésébe ütköző földhasználat átengedésének a vegetatív szaporítóanyag termesztés céljából megvalósuló földhasználat átengedést.

-----STARTING---POINT---VEGE---

A 2. §-hoz

Hatályba léptető rendelkezés.

A 3. §-hoz

Sarkalatossági záradék.