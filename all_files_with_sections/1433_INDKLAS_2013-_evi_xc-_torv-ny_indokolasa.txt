2013. évi XC. törvény indokolása

az országgyűlésről szóló 2012. évi XXXVI. törvény módosításáról

-----STARTING---POINT---ALTALANOS--- 

A másfél éve hatálybalépett országgyűlési törvény végrehajtása során több olyan rendelkezés meghozatalára vagy megváltoztatására merült fel igény, amelyet a mostani módosítás rendezni kíván.

-----STARTING---POINT---RESZLETES---

Az 1. 8., 11., és 12. §-hoz

A hatályos rendelkezések a háznagy, illetve a főigazgató javadalmazásának szabályait csupán átmenetileg, az országgyűlési képviselők következő általános választásáig rögzítik. A törvény ezen kérdéseket kívánja hosszú távra rendezni.

A 2., 4., 9. 10., 12., és 15. §-hoz

A törvény több, a képviselők javadalmazását érintő módosítást tartalmaz úgy, mint a képviselői üzemanyagkártya használatához kapcsolódó, jogalkalmazást segítő pontosításokat; annak rögzítését, hogy a lakáshasználatra szolgáló keret túllépése kizárólag a képviselőcsoport működési kerete terhére történhet, a javadalmazásra való jogosultság időtartamának újraszabályozását, amelynek értelmében a jövőben a képviselők nem a választásuktól, hanem csak az eskü letételétől lennének jogosultak tiszteletdíjra.

A 3. §-hoz

Az Alkotmányügyi, igazságügyi és ügyrendi bizottság a 37/2010-2014. AIÜB számú általános érvényű 2013. április 22-i állásfoglalása szerint szükséges, hogy a mentelmi ügyek tárgyalásával kapcsolatos időtartamot az Országgyűlésről szóló 2012. évi XXXVI. törvény szabályozza. A törvény e célt szolgálja, amikor a plenáris ülésen történő mentelmi ügy tárgyalásakor úgy a Mentelmi, összeférhetetlenségi, fegyelmi és mandátumvizsgáló bizottság előadójának, mint az érintett képviselőnek öt-öt perces időtartamot biztosít a felszólalásra.

Az 5., 6. és 15. §-hoz

A törvény rendezni, illetve pontosítani kívánja továbbá az Országgyűlés elnökének, volt elnökének egyes javadalmazási kérdéseit is.

A 7. §-hoz

A törvény rendezi továbbá a fegyelmi jogkör gyakorlásával összefüggő intézkedések hatályosulásának egyes kérdéseit is.

-----STARTING---POINT---VEGE---

A 13. §-hoz

Hatálybaléptető rendelkezés.

A 14. §-hoz

Sarkalatossági záradékot tartalmaz.

A 16. §-hoz

Hatályát vesztő rendelkezés.