2013. évi CCII. törvény

a szociális igazgatásról és szociális ellátásokról szóló 1993. évi III. törvény, valamint a szabálysértési eljárásokkal összefüggő egyes törvények módosításáról

1. A szociális igazgatásról és szociális ellátásokról szóló 1993. évi III. törvény módosítása

-----STARTING---POINT---ELEJE---

1. § (1) A szociális igazgatásról és szociális ellátásokról szóló 1993. évi III. törvény (a továbbiakban: Sztv.) 3. §-a a következő (4a) bekezdéssel egészül ki:

„(4a) A 84. §-ban meghatározott ellátások tekintetében a törvény hatálya kiterjed arra a személyre, akinek

a) idegenrendészeti, kitoloncolási, menekültügyi őrizete megszűnt,

b) az idegenrendészeti hatóság vagy a menekültügyi hatóság által fenntartott intézményben, az idegenrendészeti eljárásban elrendelt kijelölt helyen, vagy a menekültügyi eljárásban elrendelt kötelező tartózkodási helyen, vagy szálláshelyen való tartózkodása megszűnt, vagy

c) idegenrendészeti vagy menekültügyi eljárásban az idegenrendészeti vagy menekültügyi hatóság által fenntartott intézmény kijelölt helyen való tartózkodási helyként vagy szálláshelyként nem jelölhető ki

és a 4. § (3) bekezdése alapján hajléktalannak minősül.”

(2) Az Sztv. 3. §-a a következő (4b) bekezdéssel egészül ki:

„(4b) A 84. §-ban meghatározott ellátásokat a (4a) bekezdésben felsorolt külföldiek az idegenrendészeti vagy a menekültügyi hatóság által kiállított ideiglenes tartózkodásra jogosító igazolás, vagy humanitárius tartózkodási engedély és a (4a) bekezdésben foglalt feltételek fennállását tanúsító hatósági igazolás birtokában vehetik igénybe.”

(3) Az Sztv. 3. §-a a következő (4c) bekezdéssel egészül ki:

„(4c) A 32/B. § (1) bekezdésében meghatározott időskorúak járadéka tekintetében a törvény hatálya kiterjed az összevont engedéllyel rendelkező, Magyarország területén jogszerűen tartózkodó harmadik országbeli állampolgárra.”

2. § Az Sztv. 20. § (7) bekezdése helyébe a következő rendelkezés lép:

„(7) Nappali melegedő, éjjeli menedékhely, családsegítés és a 3. § (4a) bekezdésének hatálya alá tartozó személyek átmeneti szállása esetén, amennyiben az ellátásban részesülő személy Társadalombiztosítási Azonosító Jellel nem rendelkezik, ennek tényét kell a nyilvántartásban rögzíteni.”

3. § Az Sztv. 84. §-a a következő (3) bekezdéssel egészül ki:

„(3) A 3. § (4a) bekezdésében meghatározott hajléktalan személyek esetében az ellátás keretében kizárólag szállás és tisztálkodási lehetőség biztosítható.”

4. § Az Sztv. 115/A. § (1) bekezdése a következő h) ponttal egészül ki:

(Térítésmentesen kell biztosítani)

„h) a 84. § (3) bekezdésében meghatározott ellátást.”

2. Az elektronikus hírközlésről szóló 2003. évi C. törvény módosítása

5. § Az elektronikus hírközlésről szóló 2003. évi C. törvény 157. §-a a következő (11) bekezdéssel egészül ki:

„(11) Az elektronikus hírközlési szolgáltató - ha az a rendelkezésére áll - a szabálysértési hatóság kérelmére a segélyhívó számok rendeltetéstől eltérő igénybevétele szabálysértés elkövetőjének azonosítása céljából köteles átadni a segélyhívószámra kezdeményezett hívó telefonszám vonatkozásában

a) az előfizető családi nevére és utónevére, születési helyére és idejére, anyja születési családi és utónevére, lakcímére és értesítési címére, vagy

b) a nem természetes személy előfizető esetén annak cégnevére, székhelyére, telephelyére, képviselőjének családi nevére és utónevére

vonatkozó adatokat.”

3. A szabálysértésekről, a szabálysértési eljárásról és a szabálysértési nyilvántartási rendszerről szóló 2012. évi II. törvény módosítása

6. § A szabálysértésekről, a szabálysértési eljárásról és a szabálysértési nyilvántartási rendszerről szóló 2012. évi II. törvény (a továbbiakban: Szabs. tv.) a következő 40/A. §-sal egészül ki:

„40/A. § A közigazgatás-szervezésért felelős miniszter a szabálysértési szabályozásért felelős miniszterrel egyetértésben kiadott rendeletében a kormányhivatal illetékességi területén a járási hivatal hatáskörébe tartozó valamennyi vagy egyes szabálysértési ügyekben való eljárásra, valamint a járási hivatal rendes munkaidején túl történő eljárásra az általános illetékességű járási hivataltól eltérő más járási hivatal illetékességét is megállapíthatja.”

7. § (1) A Szabs. tv. 92. § (1) bekezdés d) pontja helyébe a következő rendelkezés lép:

(Szabálysértési költség)

„d) a meg nem fizetett pénzbírság vagy helyszíni bírság közérdekű munkával történő megváltása esetén a közérdekű munka végzéséhez beszerzett foglalkoztathatósági szakvélemény költsége.”

(2) A Szabs. tv. 92. §-a a következő új (1a) bekezdéssel egészül ki:

„(1a) A büntetésként kiszabott közérdekű munka végzéséhez beszerzett foglalkoztathatósági szakvélemény költségét az állam viseli. A szakvélemény költségét

a) a bíróság által kiszabott közérdekű munka esetén az elkövető lakóhelye vagy tartózkodási helye, ennek hiányában az elkövetés helye szerint illetékes általános szabálysértési hatóság,

b) egyéb esetben a büntetést kiszabó szabálysértési hatóság

téríti meg.”

8. § A Szabs. tv. 142. § (4) bekezdés a) pontja helyébe a következő rendelkezés lép:

[Az állami foglalkoztatási szerv haladéktalanul, de legkésőbb két napon belül értesíti a 141. § (2) és (3) bekezdésben meghatározott hatóságot]

„a) arról, ha az elkövető a munkakötelezettségének nem vagy részben, vagy az állami foglalkoztatási szerv előtti megjelenési kötelezettségének nem tesz eleget, a teljesített munkaórák megjelölésével, valamint”

9. § A Szabs. tv. 144. §-a a következő új (11) bekezdéssel egészül ki:

„(11) Közérdekű munkavégzésre alkalmas munkahely hiányában a munkahely kijelölés ismételt megkísérlése érdekében harminc napon belül ismételt megjelenésre kell felszólítani az elkövetőt.”

10. § A Szabs. tv. 250. §-a a következő (3a) bekezdéssel egészül ki:

„(3a) Felhatalmazást kap a közigazgatás-szervezésért felelős miniszter, hogy a szabálysértési szabályozásért felelős miniszterrel egyetértésben a járási hivatal 40/A. § szerinti általánostól eltérő illetékességét rendeletben meghatározza.”

11. § A Szabs. tv.

a) 142. § (2) bekezdésében a „144. § (4) és (8) bekezdésében” szövegrész helyébe a „144. § (4), (8) és (11) bekezdésében”,

b) 144. § (3) bekezdésében a „munkakötelezettségének nem tesz eleget,” szövegrész helyébe a „munkakötelezettségének, vagy az állami foglalkoztatási szerv előtti megjelenési kötelezettségének nem tesz eleget,”

szöveg lép.

4. Az egyes rendészeti tárgyú törvények módosításáról szóló 2013. évi XCIII. törvény módosítása

12. § Nem lép hatályba az egyes rendészeti tárgyú törvények módosításáról szóló 2013. évi XCIII. törvény 10. § (2) bekezdése.

-----STARTING---POINT---VEGE---

5. Záró rendelkezések

13. § (1) Ez a törvény - a (2) bekezdésben meghatározott kivétellel - a kihirdetését követő napon lép hatályba.

(2) Az 1. § (3) bekezdése 2014. január 1-jén lép hatályba.