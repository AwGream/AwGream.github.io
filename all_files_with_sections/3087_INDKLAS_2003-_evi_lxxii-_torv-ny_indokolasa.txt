2003. évi LXXII. törvény indokolása

a fegyveres szervek hivatásos állományú tagjainak szolgálati viszonyáról szóló 1996. évi XLIII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

A fegyveres szervek hivatásos állományú tagjainak szolgálati viszonyáról szóló 1996. évi XLIII. törvénynek (a továbbiakban: Hszt.) a 2003. évi XLV. törvénnyel történt módosításakor a korábbi jogalkotási anomáliák megszüntetése miatt jogtechnikai okokból szükségessé vált a határőrségi különös rész újjáalakítása. Ennek következtében azonban hatályát vesztette az a korábbi utaló rendelkezés, ami a határőrség esetében is alkalmazni rendelte a rendőrségi különös részben szereplő, a fedett nyomozók alkalmazására, illetve a hivatásos állomány életvitelének ellenőrizhetőségére vonatkozó szabályokat, valamint a külföldi szolgálati helyen szolgálatot ellátók juttatására vonatkozó rendelkezéseket.

A törvény megteremti, és elfogadása biztosítja és teszi lehetővé a Hszt. szabályozása alá tartozó egyes fegyveres szervekre vonatkozó rendelkezések összhangját és azok egységes alkalmazását.

-----STARTING---POINT---VEGE---

A 2. §-hoz

A túlmunka díjazására vonatkozó, a Hszt. 88. §-a (2) bekezdésének utolsó mondata szerinti korlátozó rendelkezés hatályon kívül helyezése szükséges, mert alkalmazása során a szabályozás ellentétessé válhat a Hszt.-nek az egyes fegyveres szervekre vonatkozó különös részi pótlék-folyósítási szabályok rendelkezéseivel.

A Ktv., a Hszt. és a Hjt. módosításáról szóló 2003. évi XLV. törvény rendelkezései 2003. július 1-jén léptek hatályba, ezért az alaptörvénnyel, valamint az egyes fegyveres szervek közötti azonos szabályozás érdekében szükséges a rendelkezések egyidejű alkalmazásáról történő intézkedés.