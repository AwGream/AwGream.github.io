2015. évi XLIX. törvény indokolása

az erdőről, az erdő védelméről és az erdőgazdálkodásról szóló 2009. évi XXXVII. törvény módosításáról

-----STARTING---POINT---ALTALANOS--- 

Az Európai Uniónak a fát és fatermékeket piaci forgalomba bocsátó piaci szereplők kötelezettségeinek meghatározásáról szóló, 2010. október 20-i 995/2010/EU európai parlamenti és tanácsi rendelete jelentősen érinti az erdészeti ágazatot, illetve igazgatást is. E rendelet az unió belső piacára kerülő faanyag származás-igazolási rendszerének kidolgozását követeli meg az illegális fakitermelés hatékony visszaszorítása, így az erdőgazdálkodás fenntarthatósága érdekében. Az Európai Unió jogának való megfelelés érdekében az erdőről, az erdő védelméről és az erdőgazdálkodásról szóló 2009. évi XXXVII. törvény (a továbbiakban: Evt.) egyes rendelkezéseinek a módosítása, illetve új rendelkezésekkel való kiegészítése vált szükségessé.

-----STARTING---POINT---RESZLETES---

Az 1-2. §-hoz

A fát és fatermékeket piaci forgalomba bocsátó piaci szereplők kötelezettségeinek meghatározásáról szóló, 2010. október 20-i 995/2010/EU európai parlamenti és tanácsi rendelet (a továbbiakban: 995/2010/EU európai parlamenti és tanácsi rendelet) megjelenésével az Evt. egyes rendelkezéseinek a módosítása, illetve új rendelkezésekkel való kiegészítése vált szükségessé az Európai Unió jogának való megfelelés érdekében. Erre tekintettel az Evt. hatályáról szóló 4. §-ának kiegészítése az EU rendelet tárgyát képező faanyag-kereskedelmi lánccal, valamint a törvény fogalomrendszerének kiegészítése is szükséges az Evt. 5. §-ában.

A 3. §-hoz

Az állam 100%-os tulajdonában álló erdő és erdőgazdálkodási tevékenységet közvetlenül szolgáló földterület vagyonkezelője - a Nemzeti Földalapkezelő Szervezet előzetes hozzájárulását követően - a földterületet vagy annak meghatározott részét erdőgazdálkodási céloktól eltérő, de az erdő termelésből való kivonásával nem járó hasznosítása érdekében harmadik személy részére, hatósági engedély alapján végzett tevékenység gyakorlására, a hatósági engedélyekben előírt feltételekkel és időtartamra, de legfeljebb 5 évre átengedheti. Ilyen, az erdőgazdálkodási céloktól eltérő hasznosítás lehet szabadidős tevékenységhez szükséges infrastruktúra (pl. kalandpark) üzemeltetése, vagy az erdőben történő rendezvény (pl. filmforgatás), de nem terjedhet ki az erdei haszonvételek gyakorlására, és nem érintheti a vagyonkezelő földhasználati jogát.

A 4. §-hoz

Adatátadási szabályok az ingatlanügyi hatóság és az erdészeti hatóság között, amelynek végrehajtása során térítésmentesen kell szolgáltatni az adatokat az alapfeladatok ellátásához, valamint az Európai Unió Közös Agrárpolitikájának végrehajtásával kapcsolatos feladatok ellátásához.

Az 5. §-hoz

Szállítójegy kiállításához nem szükséges jogosult szakszemélyzeti státusz.

A 6. §-hoz

Az illegális fakitermelés visszaszorítása érdekében a törvény területi hatálya alá nem tartozó területről forgalomba hozott faanyag esetén is szükséges az eredetigazolás szabályozása.

A 7. §-hoz

A 995/2010/EU európai parlamenti és tanácsi rendelet végrehajtása érdekében a rendelet hatálya alá tartozó fát és faanyagot a belső piacon forgalomba hozó, vagy azzal kereskedő magánszemélyek és gazdálkodó szervezetek kötelesek a faanyag származásának igazolására. A kötelezettség teljesítése a teljes faanyag-kereskedelmi lánc felügyeletével biztosítható. A jogellenesen kitermelt faanyag forgalomba hozatalának kiszorítása a jogszerű és fenntartható erdőgazdálkodás elérését, az erdő védelmét is szolgálja.

A 8. §-hoz

Az erdészeti hatóság számára adathozzáférés biztosítása a személyiadat- és lakcímnyilvántartáshoz, valamint az állami adóhatóság adataihoz. A gépjárműre vonatozó módosítás célja az illegális fakitermelés elleni küzdelemben elengedhetetlen rendszámlekérdezés lehetőségének megteremtése az erdészeti hatóság számára abban a körben, amelyben egyéként ezzel a jogosultsággal a természetvédelmi hatóság amúgy az illegális hulladéklerakás esetében már rendelkezik.

A 9. §-hoz

A faanyag kereskedelmi láncban a jogkövető magatartást részben a kapcsolódó jogszerűtlenségek megfelelő szankcionálásával lehet elérni, azonban a bírságolás esetei az arányosság elvét figyelembe véve, megfelelő mérlegelési lehetőségek fenntartásával lettek meghatározva.

A 10. §-hoz

A faanyag kereskedelmi lánc szabályozása kapcsán szükségessé vált a felhatalmazó rendelkezések módosítása, illetve kiegészítése.

-----STARTING---POINT---VEGE---

A 11‒14. §-hoz

A törvény egyes rendelkezéseinek hatályba léptetéséhez kapcsolódó átmeneti szabály, hatályba léptető rendelkezés és jogharmonizációs záradék.