1993. évi XXX. törvény indokolása

”a magyar nép felszabadulása történelmi jelentőségének törvénybe iktatásáról” szóló 1965. évi II. törvény hatályon kívül helyezéséről

-----STARTING---POINT---ALTALANOS---

Az 1965. évi II. törvény „A magyar nép felszabadulása történelmi jelentőségének törvénybe iktatásáról” deklaratív törvénynek tekintendő.

A hatályon kívül helyezett törvény szorosan kapcsolódik a diktatórikus berendezkedésű pártállamhoz. A törvény szerint a magyar nemzet 1945. április 4-én „nyerte el szabadságát, nemzeti függetlenségét” és „megnyílt a társadalmi fejlődés útja”.

1945. április 4-én valóban idegen megszállás alól szabadult fel országunk, és fennállt a lehetőség egy demokratikus állam megteremtésére. Sajnos azonban a fasiszta Németország megszállását, a kommunista Szovjetunió megszállása követte. Néhány év eltelte után az országban a legsúlyosabb diktatúra tombolt, melynek során magyar állampolgárok milliói váltak jogfosztottá, százezrek szenvedtek tényleges üldöztetést és ezrek haltak meg súlyos jogsértések következtében. A „szocialista fejlődés” során az ország gazdagsága, erkölcsi állapota soha nem látható mélypontra zuhant, elvesztettük nemzeti függetlenségünket. A kialakult rendszer élesen szembenállt az európai demokratikus alapokkal és a magyar nemzet értékes történelmi hagyományaival. Ezt többek között az is bizonyítja, hogy az 1956-os Forradalmunkat és Szabadságharcunkat a magyar történelemben példátlan kegyetlenséggel leverték. Így az 1945. április 4-vel kezdődő korszak egészét tekintve, a magyar nemzet számára egy súlyos történelmi mélypont, kudarc volt.

A valóban független, demokratikus Magyarország megteremtésének lehetősége Így csak az 1989-1990-es rendszerváltozás után vált valósággá. Ezért az Országgyűlés az 1965. évi II. törvényt hatályon kívül helyezi.

-----STARTING---POINT---RESZLETES---
-----STARTING---POINT---VEGE---