2001. évi VIII. törvény indokolása

a vámtarifáról szóló 1995. évi CI. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1995. évi CI. vámtarifatörvény szerint preferenciális vámelbánásban lehet részesíteni azon Európán kívüli fejlődő országokat, amelyek a magyar árukat a legnagyobb kedvezmény elvének megfelelően kezelik, és nem alkalmaznak Magyarországgal szemben hátrányos megkülönböztető intézkedéseket.

A Stabilitási Egyezmény 2. Munkaasztala keretében folyó munka során előtérbe került, hogy a donor országok nyújtsanak egyoldalú kereskedelmi kedvezményeket a térség államainak. A régió országai közül Romániával és Bulgáriával a CEFTA keretében érvényes feltételek alapján kereskedünk, Horvátországgal kétoldalú szabadkereskedelmi megállapodás létrehozásáról tárgyalunk, így az egyoldalú kedvezmények nyújtása Albánia, Bosznia-Hercegovina és Macedónia esetében merül fel.

E kérdés rendezéséhez szükséges a törvény szövegéből az „Európán kívüli” szövegrész kihagyása.

-----STARTING---POINT---VEGE---