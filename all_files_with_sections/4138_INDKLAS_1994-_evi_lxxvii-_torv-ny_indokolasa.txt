1994. évi LXXVII. törvény indokolása

a kerületi bíróság elnevezéséről

INDOKOLÁS

-----STARTING---POINT---ALTALANOS--- 
-----STARTING---POINT---RESZLETES---

1. A Budapest főváros igazgatási területéről és kerületi beosztásáról szóló 1994. évi XLIII. törvény 2. §-ának (1) bekezdése létrehozta a főváros XXIII. kerületét. Ez a törvény kihatással van a bírósági szervezetre. A főváros jelenlegi XX. kerülete ugyanis magában foglalja az új XXIII. kerületet; a jelenlegi XX. kerületre a Budapesti XX. és XXI. Kerületi Bíróság illetékességi területe terjed ki.

2. A törvényjavaslat 1. §-a az 1994. évi XLIII. törvény 3. §-ának (2) bekezdésével összhangban a Budapesti XX. és XXI. Kerületi Bíróság elnevezését Budapesti XX., XXI. és XXIII. Kerületi Bíróságra módosítja.

A törvényjavaslat 2. §-a a Budapesti XX., XXI. és XXIII. Kerületi Bíróság illetékességi területéről rendelkezik, a bíróság illetékessége a főváros XX., XXI. és XXIII. kerületére terjed ki.

-----STARTING---POINT---VEGE---

3. A főváros XXIII. kerületének létrehozásáról szóló rendelkezés az önkormányzati választások napjával, 1994. december 11-ével lép hatályba. A törvényjavaslat 3. §-a a törvény hatálybalépését ezzel összhangban határozza meg.