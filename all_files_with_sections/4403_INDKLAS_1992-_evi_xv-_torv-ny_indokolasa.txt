1992. évi XV. törvény indokolása

a foglalkoztatás elősegítéséről és a munkanélküliek ellátásáról szóló 1991. évi IV. törvény módosításáról

-----STARTING---POINT---ALTALANOS--- 

A foglalkoztatás elősegítéséről és a munkanélküliek ellátásáról szóló 1991. évi IV. törvénynek (a továbbiakban: Flt.) az Országgyűlés által 1991. december 21-én elfogadott módosítása mindazokat a munkavállalókat teljesen megváltozott és egyben ellehetetlenedett helyzetbe hozta, akik esetében a felmondás a törvénymódosítás kihirdetése (1991. december 29.) előtt megtörtént, de a felmondási idő áthúzódott a fenti időpont utánra. Ők azok, akik a felmondásuk pillanatában joggal számíthattak a végkielégítés és a munkanélküli járadék párhuzamos juttatására. Ezzel szemben a munkaviszony megszüntekor a járadék fizetése már kitolódik a végkielégítés hónapjainak „lejárta” után. Ezzel, ha jogilag talán nem is, de praktikusan visszamenőleges hatályú változás történt a törvényben, csökkentve az állampolgárok jogbiztonság érzését.

-----STARTING---POINT---RESZLETES---

Az 1. §-hoz

A javasolt módosítás a végkielégítés és munkanélküli járadék párhuzamos fizetésének tiltását a december 21-ei törvénymódosítás hatálybalépése utáni felmondásokra korlátozza.

Ezzel például feloldja azokat az abszurd helyzeteket, amelyekbe az előnyugdíj korhatárához közeledők kerültek tavalyi felmondásuk után. Ők ugyanis a jelenlegi szabályozás szerint hiába érik el a korhatárt, mert a másik feltétel - a legalább hat hónapon keresztül folyósított munkanélküli járadék teljesedése a távoli jövőbe távolodott, hiszen a járadék fizetése, csak a végkielégítés alapjául szolgáló hónapok eltelte után kezdődhetne meg. Gondolom nem vitatható, hogy ők a felmondás pillanatában joggal hitték: sorsuk az előnyugdíj révén gyorsan és elfogadhatóan rendeződik.

-----STARTING---POINT---VEGE---

A 2. §-hoz

Részletes indokolás ebben az esetben nem szükséges.