2013. évi CCXXIII. törvény indokolása

az alapvető jogok biztosáról szóló 2011. évi CXI. törvény és az Alkotmánybíróságról szóló 2011. évi CLI. törvény módosításáról

-----STARTING---POINT---ALTALANOS--- 

Az Alaptörvény hatálybalépésével létrejött egységes ombudsmani rendszer az alapvető jogok hatékony védelmének intézményévé vált. Az átalakult szervezeti és eljárásrend, a kibővült feladatkörök az ombudsmani típusú jogvédelem erősödését eredményezték. Az alapvető jogok biztosáról szóló törvény alkalmazása során felmerült kérdések azonban szükségessé teszik a szabályozás módosítását.

A törvénymódosítás szélesíti az alapvető jogok biztosa és a helyettesek együttműködésének formáit. Pontosítja a helyettesek megválasztásának szabályait. Biztosítja, hogy az alapvető jogok biztosa és helyettesei feladatköreinek ellátása a megbízatás időtartamának lejártát követően is folyamatos legyen.

-----STARTING---POINT---RESZLETES---

Az 1. és 10. §-hoz

Az alapjogi biztos következetesen, zsinórmértékként támaszkodik az Alkotmánybíróság az alapvető jogállami garanciákkal és az alapjogok tartalmával kapcsolatos elvi megállapításaira.

Szükséges ezért, hogy az általa vizsgált konkrét alkotmányjogi problémával összefüggésben indítványozhassa az Alkotmánybíróság alaptörvény-értelmezését is.

A 2. §-hoz

A módosítás a legáltalánosabban fogalmazza meg a biztos alapfeladatait: nevezetesen az emberi jogok érvényesülésének és védelmének elősegítése, tudatformáló és felvilágosító tevékenység végzése.

A 3-4. §-hoz

Az alapvető jogok biztosa helyetteseinek feladata, hogy figyelemmel kísérjék a jövő nemzedékek érdekeinek, illetve a Magyarországon élő nemzetiségek jogainak érvényesülését, tapasztalataikat a nyilvánosság számára is megismerhetővé teszik. Kiemelt jelentősége miatt fontos, hogy az ombudsmani intézmény figyelemmel kövesse a Nemzeti Fenntartható Fejlődési Stratégia és a Nemzeti Társadalmi Felzárkózási Stratégia célkitűzéseinek megvalósulását is.

Az 5-6. §-hoz

A törvény lehetőséget biztosít, hogy a komplex elnevezést viselő helyettesek a nagyobb társadalmi közegben is megismerhető, megjegyezhető címet viselhessenek, amely elősegíti az intézményrendszer beazonosítását az állampolgárok részéről és ezáltal a hatékonyabb jogérvényesítést is. A törvény pontosítja a helyettesek jelölésének szabályait.

Meghatározza a jelölés határidejét abban az esetben, ha az alapvető jogok biztosa és helyettese megbízatása egyidejűleg szűnik meg.

A 7. §-hoz

A módosítás a Hivatal összetételében is megjeleníti a pozitív diszkriminációra vonatkozó igényt.

A 8. §-hoz

Sarkalatossági záradékot tartalmaz.

A 9. §-hoz

Az alapvető jogok biztosa a kínzás és más kegyetlen, embertelen vagy megalázó bánásmód vagy büntetés elleni egyezmény fakultatív jegyzőkönyve szerinti nemzeti megelőző mechanizmusként való eljárása során - amelyre vonatkozó szabályok 2015. január 1-jén lépnek hatályba - bármely személyt meghallgathat.

А törvény a nemzeti megelőző mechanizmus feladatait ellátó személyi állomány létszáma és képesítési követelményei szempontjából is releváns módon külön kezeli az Alapvető Jogok Biztosa Hivatalának köztisztviselőit a nemzeti megelőző mechanizmus feladatainak teljesítésében az alapvető jogok biztosának felkérése alapján közreműködő egyéb szakértőktől. Egyértelművé teszi, hogy a nemzeti megelőző mechanizmus feladatait ellátó köztisztviselőknek kell a feladatok elvégzésére minimálisan előírt tizenegy fős állandó létszámba tartozniuk, és az ezen felüli létszámot alkotják az egyéb szakértők. Ez utóbbi körben van lehetőség például az alapvető jogok biztosának külön felhatalmazása alapján a civil szervezetek szakértőinek bevonására is. A köztisztviselőkre irányadó képesítési követelmények az egyéb szakértőkre nem vonatkoznak, arra is figyelemmel, hogy a területet érintő szakirányú végzettséggel nem rendelkező, de a fogvatartással kapcsolatos kérdések megítélésében tapasztalattal rendelkező személyek is elláthassanak szakértői feladatokat.

-----STARTING---POINT---VEGE---

A 11. §-hoz

Hatályba léptető rendelkezést tartalmaz.

A 12. §-hoz

Sarkalatossági záradékot tartalmaz.