2013. évi CCXIV. törvény indokolása

az Erzsébet-programról szóló 2012. évi CIII. törvény módosításáról

-----STARTING---POINT---ALTALANOS--- 

Az Eptv. hatályos szövege az állam feladataként fogalmazza meg a szociális üdültetés, a szociális étkeztetés valamint a gyermek- és ifjúságvédelmi programok lebonyolításának helyszínéül szolgáló ingatlan-együttesek létrehozásának, működtetésének elősegítését. A törvény ennek az alapelvnek a gyakorlati megvalósításaként vagyonkezelővé jelöli ki a Magyar Nemzeti Üdülési Alapítvány feladatainak ellátására bevont ingatlan-vagyon kezelésére, üzemeltetésére létrehozott Erzsébet Vagyonkezelő Kft-t, a nemzeti vagyonról szóló 2011. évi CXCVI. törvény (a továbbiakban: Nvt.) 11. § (5) bekezdése alapján.

A Zánkai Új Nemzedék Központban található egyes ingatlanok 2013. évtől kezdődően már az Erzsébet program keretében kerülnek hasznosításra a szociális és gyermeküdültetés körében.

A vagyonkezelővé történő kijelöléssel a törvény - különösen a szociális üdültetés, valamint a gyermek és ifjúságvédelmi programok ellátásának céljából - az Erzsébet-program balatoni bázisa megteremtésének ad biztonságos, a hosszú távú hasznosítást megalapozó jogi keretet.

Ezen túl a vagyonkezelői státusz, illetőleg az Nvt. 11. § (7) bekezdése alapján megkötésre kerülő vagyonkezelési szerződés biztosítja az állami vagyon részét képező ingatlanokkal való gazdálkodás megfelelő kontrollját is a tulajdonosi joggyakorló szervezet részéről.

 
-----STARTING---POINT---RESZLETES---

Az 1-2. §-hoz

A törvény vagyonkezelővé jelöli ki a Magyar Nemzeti Üdülési Alapítvány feladatainak ellátására bevont ingatlan-vagyon kezelésére, üzemeltetésére létrehozott Erzsébet Vagyonkezelő Kft-t, az Nvt. 11. § (5) bekezdése alapján. A vagyonkezelői jog létesítése ingyenesen történik.

-----STARTING---POINT---VEGE---

A 3. §-hoz

Hatályba léptető rendelkezést tartalmaz.