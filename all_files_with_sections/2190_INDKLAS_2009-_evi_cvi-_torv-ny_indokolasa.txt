2009. évi CVI. törvény indokolása

a közoktatásról szóló 1993. évi LXXIX. törvény módosításáról

-----STARTING---POINT---ALTALANOS--- 

A törvény néhány olyan kérdéseket pontosít a közoktatásról szóló törvény hatályos rendelkezései közül, amelyek megkönnyítik az oktatásszervezés feladatainak a végrehajtását, illetőleg segítséget nyújt a tanulók felkészítésével kapcsolatos feladatok végrehajtásához.

A nem szakrendszerű oktatás kiterjesztése összhangban áll az európai gyakorlattal. A nemzetközi mérések igazolják, hogy a korai szakaszban a magyar tanulók még az élvonalban helyezkednek el, míg ezt követően teljesítményük romlik. Ezen a helyzeten akkor lehet javítani, ha lehetővé nyílik az olyan oktatásszervezési megoldás - önkéntes - bevezetése, amely biztosítja, hogy a tanulókhoz igazodó, a kulcskompetenciák fejlesztésére épülő felkészítés folyjék. A törvény erre csak akkor nyújt lehetőséget, ha biztosított az oktatás megszervezése a teljes képzési - első évfolyamtól-a tizenkettedik évfolyamig - szakaszban.

Ez a megoldás módot nyújt ahhoz is, hogy a követelmények átadása egységes oktatási folyamatban valósuljon meg, megszüntetve az egyes ismeretek többszöri átadásának „kényszerét”. Az általános iskola és a középiskolai tanulmányok ily módon történő megszervezése alapján az általános iskolában átadott, elsajátított ismereteket a középiskolában nem kell újra átadni, megtanulni. A felszabaduló időkeret pedig lehetővé teszi az alapkészséget megszilárdítását.

Ez az oktatásszervezés lehetőséget biztosít ahhoz is, hogy az iskola a tanulókhoz, a tanulók egyes csoportjához igazodó felkészítést alakítson ki, segítséget nyújtson a bármely oknál fogva hátrányosabb helyzetben lévő, a többiektől „lemaradó” tanuló felzárkózásához.

-----STARTING---POINT---RESZLETES---

Az 1. §-hoz

A törvény lehetővé teszi, hogy a többcélú intézmények - saját döntésük alapján - az első-hatodik évfolyamon megszervezzék a nem szakrendszerű oktatást. A nem szakrendszerű oktatás a gyakorlatban azt jelenti, hogy a Nemzeti alaptantervben megfogalmazott elvárásokat az iskola nem tantárgyi bontásban, hanem műveltségi területenként megszervezve adja át.

Nem jelent azonban felmentést a Nemzeti alaptantervben megfogalmazott elvárások alól. A kulcskompetenciák azok a kompetenciák, amelyekre minden egyénnek szüksége van személyes boldogulásához és fejlődéséhez, az aktív állampolgári léthez, a társadalmi beilleszkedéshez és a munkához. A kulcskompetenciák a következők:

- Anyanyelvi kommunikáció,

- Idegen nyelvi kommunikáció,

- Matematikai kompetencia,

- Természettudományos kompetencia,

- Digitális kompetencia,

- A hatékony, önálló tanulás,

- Szociális és állampolgári kompetencia,

- Kezdeményezőképesség és vállalkozói kompetencia,

- Esztétikai-, művészeti tudatosság és kifejezőképesség.

A kiemelt fejlesztési feladatok épülnek a kulcskompetenciákra. A kulcskompetenciák megalapozása, megszilárdítása az első-hatodik évfolyamon folyamatos, egyénhez igazodó kiemelt fejlesztést igényel. Az iskolázás további szakaszain történik a kulcskompetenciák elmélyítése és más további kognitív és affektív kompetenciák fejlesztése.

Az önkormányzati fenntartású intézményben biztosított a szülő és a tanuló választási lehetősége az ismertetett és a hagyományos módszer között.

A 2. §-hoz

Mind a szakrendszerű oktatásban, mind a nem szakrendszerű oktatásban a Nemzeti alaptanterv alapján elkészített pedagógiai program, illetve annak részeként elfogadott helyi tanterv alapján folyik az iskolai munka. A különbség nem a tartalmi kérdésekben fogalmazható meg, hanem a fejlesztési feladatok végrehajtásában. Míg a szakrendszerű oktatás jellemzője a kötött tantárgyi, tanórai tanmenet szerinti felkészítés, addig a nem szakrendszerű oktatás jellemzője az összetartozó ismeretek szoros összekapcsolása, a hagyományos tantárgyi keretek átlépése. A szakrendszerű oktatásban az egyénre szabott oktatás megszervezésének gátja lehet a tanmenet teljesítésének kényszere, addig a nem szakrendszer ű oktatásban a fejlesztési feladatok végrehajtása igazodhat a tanulóhoz, annak személyiségéhez.

-----STARTING---POINT---VEGE---

A 3. §-hoz

A törvény intézkedik a hatálybalépésről és a módosító rendelkezések hatályon kívül helyezéséről.