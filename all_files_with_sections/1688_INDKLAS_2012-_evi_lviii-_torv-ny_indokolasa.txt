2012. évi LVIII. törvény indokolása

a fővárosi önkormányzat és a kerületi önkormányzatok közötti forrásmegosztásról szóló 2006. évi CXXXIII. törvény módosításáról

-----STARTING---POINT---ALTALANOS--- 

A forrásmegosztási törvény módosítása az Állami Számvevőszék vonatkozó jelentésében szerepel. A törvénymódosítás célja a jogszabályi összhang megteremtése, valamint a forrásmegosztási számításoknál az Ötv. 64. § (4a) bekezdésében foglaltak érvényesítése a gyakorlati megvalósítás biztosítását szem előtt tartva, az ÁSZ megállapításaival összhangban.

A forrásmegosztási törvény legutóbbi, 2012. január 1-jétől hatályos módosítása nehezíti az önkormányzatok gazdasági tervezését és a vonatkozó számításainak elvégzését. Tekintettel arra, hogy az újonnan bevezetendő rendelkezéseket a 2011. évi forrásmegosztási rendelet felülvizsgálata és a 2012. évi forrásmegosztás során is figyelembe kell venni, ez maga után vonhatja az önkormányzat által már elfogadott költségvetési rendelet módosítását.

-----STARTING---POINT---RESZLETES---

Az 1-3. §-hoz

Az 1. §-ban jelölt fogalom pontosítása a forrásmegosztási törvényben és a költségvetési törvényben használt fogalom alkalmazhatóságát biztosítja. A forrásmegosztási törvény szabályozása a teljes forrásmegosztásba bevont bevétel elosztására irányul és nem rögzíti - az Ötv. 64. § (4) bekezdés b) pontjában, valamint a (4a) bekezdésben foglaltakra tekintettel - az idegenforgalmi adó bevétel és a hozzá kapcsolódó normatív hozzájárulás megosztásával kapcsolatos eljárási szabályokat. A forrásmegosztási törvény legutóbbi, 2012. január 1-jétől hatályos módosítása nehezíti az önkormányzatok költségvetési tervezését és a vonatkozó számítások elvégzését. Tekintettel arra, hogy az újonnan bevezetendő rendelkezéseket a 2011. évi forrásmegosztási rendelet felülvizsgálata és a 2012. évi forrásmegosztás során is figyelembe kell venni, ez maga után vonhatja az önkormányzat által már elfogadott költségvetési rendelet módosítását. A forrásmegosztási számítások teljes körű elvégzése, a kerületi önkormányzatokat külön-külön megillető források megállapítása szükségessé teszi az Fmt. módosítását a 2. § és 3. § szerint.

A 4. §-hoz

A rendelkezés biztosítja, hogy az 1-3. §-okban foglalt szabályokat a 2011. évi forrásmegosztási rendelet korrekciójánál és a 2012. évi forrásmegosztás során is alkalmazni lehessen.

-----STARTING---POINT---VEGE---

Az 5. §-hoz

A hatályba léptető rendelkezést tartalmazza.