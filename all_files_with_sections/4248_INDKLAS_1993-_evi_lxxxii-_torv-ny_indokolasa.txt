1993. évi LXXXII. törvény indokolása

a villamos energia fejlesztéséről, átviteléről és elosztásáról rendelkező 1962. évi IV. törvény és a gázenergiáról szóló 1969. évi VII. törvény módosításáról

-----STARTING---POINT---ALTALANOS--- 

A villamosenergia fejlesztéséről, átviteléről és elosztásáról rendelkező 1962. évi IV. törvény (a továbbiakban: VET) egyes rendelkezései - különösen a gazdasági- és tulajdonviszonyokkal kapcsolatban - a törvény megalkotásának időszakában uralkodó, ma már meghaladott nézeteket és helyezetet tükrözik. A társadalmi rendszerünkben végrehajtott változtatás szükségessé teszi a törvény preambulumában meghatározott céljának, továbbá egyes rendelkezéseinek módosítását, illetőleg hatályon kívül helyezését a következők szerint:

-----STARTING---POINT---RESZLETES---

A 2-3. §-hoz

A villamosenergiára vonatkozó törvény módosulása egyrészt a villamosmű üzemviteléhez és biztonságához szükséges terület biztosítására - az akadályozó növényzet eltávolítására - vonatkozik, másrészt vezetékjogot engedélyező hatósági fórumrendszert rögzíti.

A 4-5. §-hoz

A gázenergiáról szóló 1969. évi VII. törvény 19. §-ában foglalt rendelkezés szerint a gázszolgáltató a közszolgáltatási szerződés megkötését ahhoz a feltételhez kötheti, hogy a fogyasztó a csatlakozó vezetéknek közterületre eső szakaszát saját költségén megépíti, majd térítésmentesen állami tulajdonba adja.

Ennek a rendelkezésnek olyan jellegű módosítása indokolt, amely azt mondja ki, hogy a fogyasztó a létesítményt nem állami tulajdonba, hanem a gázszolgáltató üzemeltetésébe adja. A tulajdon kérdését a felek - a polgári jog szabályain alapuló - megállapodásban rendezhetik.

A 21. § rendelkezik a vezetékes gázellátás korlátozásáról, ami üzemzavar vagy forráshiány esetén a gázszolgáltató hatáskörébe tartozik.

-----STARTING---POINT---VEGE---

A 6. §-hoz

A törvény a kihirdetése napján lép hatályba.