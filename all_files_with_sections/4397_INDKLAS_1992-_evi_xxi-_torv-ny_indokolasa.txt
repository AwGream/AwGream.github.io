1992. évi XXI. törvény indokolása

az önhibájukon kívül hátrányos helyzetbe került önkormányzatok kiegészítő állami támogatásáról szóló 1991. évi LIV. törvény módosításáról

Indokolás

-----STARTING---POINT---ALTALANOS--- 

Az Állami Számvevőszék - az Országgyűlés Önkormányzati Bizottságának felkérésére - megvizsgálta az önhibájukon kívül hátrányos helyzetben lévő önkormányzatok elutasított, vagy részben elutasított kiegészítő állami-támogatási kérelmeit. A kérelmek adattartalmának valódiságát az Állami Számvevőszék helyszínen egyeztette, s megállapította, hogy az elutasított, vagy részben elutasított 234 önkormányzatból, melyek forráshiány miatt bejelentették támogatási igényüket, 192-nél adateltérés mutatkozott. Az ellenőrzés során mód nyílt arra, hogy az információk pontosságán túl az önkormányzatok gazdálkodását is átvilágítsák, pénzügyi helyzetüket átfogóan megítéljék, így olyan kérdésekre is választ kaphattak, melyre az adatszolgáltatás keretében nem kerülhetett sor. A Bizottság döntése értelmében három települési (Dömsöd, Geszteréd, Petneháza) és egy megyei önkormányzat (Nógrád megye) kiegészítő támogatásából - jogtalan igénybevétel címén - összesen 39 260 E Ft visszavonására, további 49 érintett önkormányzat részére - az ÁSZ számítása alapján - 226 498 E Ft pótlólagos kiegészítő támogatás engedélyezésére tett javaslatot. (A nettó támogatás összege: 187 238 E Ft.)

Forrásául a Magyar Köztársaság 1992. évi költségvetéséről és az államháztartás viteléről szóló, az 1991. évi XCI. tv. 8. § (2) bekezdésében meghatározott összeg szolgál.

-----STARTING---POINT---RESZLETES---

-----STARTING---POINT---VEGE---