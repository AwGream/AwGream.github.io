2021. évi XIV. törvény

a Hauszmann Alapítványról és a Hauszmann Alapítvány részére történő vagyonjuttatásról

Hauszmann Alajos életművének, építészeti és kulturális hagyatékának fenntartása és gondozása, egységes gyűjteménnyé rendezése, a Hauszmann Emlékház létrehozása, valamint a hagyományos szépmíves mesterségek komplex oktatási, kutatási és dokumentációs tudásközpontjának és élményközpontjának létrehozása érdekében az Országgyűlés a következő törvényt alkotja:

-----STARTING---POINT---ELEJE---

1. § (1) Az Országgyűlés a közfeladatot ellátó közérdekű vagyonkezelő alapítványokról szóló 2021. évi IX. törvény (a továbbiakban: KEKVA tv.) alapján felhívja a Kormányt, hogy az állam nevében tegye meg a szükséges intézkedéseket a Hauszmann Alapítvány (a továbbiakban: Alapítvány) létrehozására.

(2) Az Alapítvány alapítása során az állam képviseletében a kulturális örökség védelméért felelős miniszter (a továbbiakban: miniszter) jár el.

(3) Az Alapítvány alapító okiratában gondoskodni kell arról, hogy az alapítói jogok teljes körének gyakorlására az Alapítvány kuratóriuma kerüljön kijelölésre.

2. § (1) A nemzeti vagyonról szóló 2011. évi CXCVI. törvény 13. § (3) bekezdése és az állami vagyonról szóló 2007. évi CVI. törvény (a továbbiakban: Vtv.) 36. § (1) bekezdése és a KEKVA tv. 12. §-a alapján - az Alapítvány közérdekű céljainak megvalósítása és a KEKVA tv. 1. mellékletében meghatározott közfeladata ellátása érdekében - az 1. melléklet szerinti állami tulajdonban álló ingatlanokat (a továbbiakban: ingatlanok) ingyenesen, nyilvántartási értéken történő átvezetéssel alapítói vagyoni juttatásként az Alapítvány tulajdonába kell adni.

(2) Az ingatlanok tekintetében az Alapítvány nyilvántartásba vételének hatályával a miniszter gyakorolja az államot megillető tulajdonosi jogokat és teljesíti a kötelezettségeket.

(3) Az 1. melléklet szerinti ingatlanok Alapítvány által történő elidegenítése esetén az államot elővásárlási jog nem illeti meg.

(4) A (3) bekezdés szerinti elidegenítésből származó bevételnek az elidegenítés költségeinek kiegyenlítést követően fennmaradó részét az Alapítvány a KEKVA tv. 1. mellékletében meghatározott közfeladatának ellátására, valamint közérdekű céljainak megvalósítására köteles fordítani.

-----STARTING---POINT---VEGE---

3. § Ez a törvény a kihirdetését követő napon lép hatályba.

4. § Az 1. § (3) bekezdése, a 2. § (1), (3) és (4) bekezdése, valamint az 1. melléklet az Alaptörvény 38. cikk (6) bekezdése alapján sarkalatosnak minősül.

1. melléklet a 2021. évi XIV. törvényhez

Az Alapítvány részére történő vagyonjuttatás

 

 A

 B

 C

 1.

 TELEPÜLÉS

 HELYRAJZI SZÁM

 TULAJDONI HÁNYAD

 2.

 SZENTENDRE

 külterület 0231

 1/1

 3.

 SZENTENDRE

 külterület 0232/2

 1/1

 4.

 SZENTENDRE

 külterület 0232/3

 1/1

 5.

 SZENTENDRE

 külterület 0603/3

 1/1

 6.

 SZENTENDRE

 külterület 0603/3/A

 1/1

 7.

 SZENTENDRE

 külterület 0603/3/B

 1/1

 8.

 SZENTENDRE

 külterület 0603/3/C

 1/1

 9.

 SZENTENDRE

 külterület 0603/3/D

 1/1

 10.

 SZENTENDRE

 külterület 0603/3/F

 1/1

 11.

 SZENTENDRE

 külterület 0603/5

 1/1