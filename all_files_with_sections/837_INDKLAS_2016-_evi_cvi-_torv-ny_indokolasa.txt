2016. évi CVI. törvény indokolása

a „Földet a gazdáknak!” programról

-----STARTING---POINT---ALTALANOS--- 

Az Országgyűlés lezárja a „Földet a gazdáknak!” Programot, amelyet azért indított, hogy a föld azé legyen, aki megműveli, vagyis a helyben lakó magyar gazdáké. A Program annak a célnak az elérését is szolgálta, hogy a családi kis- és középbirtokok aránya jelentősen növekedjen a nagybirtokokkal szemben. A Program szigorú feltételeinek köszönhetően azt is biztosítja, hogy a magyar föld magyar kézben maradjon annak ellenére is, hogy 2014 májusában lejárt a külföldiek földvásárlási moratóriuma.

A „Földet a gazdáknak!” Program azt is garantálja, hogy a föld a helyben lakó magyar földműveseké legyen, és külföldi spekulánsok ne juthassanak magyar földhöz. Ezt a célt szolgálják azok a törvényi feltételek, amelyeknek köszönhetően Magyarországon csak helyben lakó, földműves, természetes személy vásárolhat legfeljebb 300 hektár földet.

A „Földet a gazdáknak!” Program sikeres volt, hiszen nyilvános árverések útján minden harmadik magyar gazda - mintegy harmincezer földműves - számára biztosította, hogy piaci áron jussanak földtulajdonhoz, a meghirdetett 290 ezer hektár földterület 70%-a gazdára talált. A gazdák tisztességes piaci áron - 1,4 millió forint/hektár átlagáron - a 2015. évi országos termőföld-átlagárnak közel a duplájáért vásárolták meg a földterületeket.

-----STARTING---POINT---RESZLETES--- 

Az 1. §-hoz

A preambulumban is hivatkozott eredményekre is figyelemmel a rendelkezés törvényi szinten deklarálja a „Földet a gazdáknak!” Program jóváhagyását és a Program keretében az árverési eljárások lezárását.

-----STARTING---POINT---VEGE---

A 2. §-hoz

Hatályba léptető rendelkezés.