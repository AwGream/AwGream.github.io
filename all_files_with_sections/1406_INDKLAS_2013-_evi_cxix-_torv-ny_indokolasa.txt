2013. évi CXIX. törvény indokolása

a lakások és helyiségek bérletére, valamint az elidegenítésükre vonatkozó egyes szabályokról szóló 1993. évi LXXVIII. törvény módosításáról

-----STARTING---POINT---ALTALANOS--- 

A törvény azt a méltánytalan és igazságtalan jogi helyzetet kívánja orvosolni, hogy a korábban állami tulajdonú, de később közhasznú szervezet vagy köztestület tulajdonába ingyenesen került lakások bérlői ne kerülhessenek hátrányosabb helyzetbe, mint az állami, és az önkormányzati lakások bérlői.

-----STARTING---POINT---RESZLETES---

Az 1. §-hoz

A Lakás tv. 26. § (6) bekezdése szerint állami lakás esetén a bérbeadó cserelakás felajánlása nélkül érvényesen nem gyakorolhatja felmondási jogát, míg a nem állami lakások esetében a bérbeadóra ilyen korlátozás nem vonatkozik.

Ha az állam egy törvényi rendelkezéssel, ellenérték nélkül más tulajdonába ad egy állami lakást, melyben egyébként határozatlan időre szóló bérleti szerződés alapján bérlő lakik, akkor a hatályos Lakás tv. alapján az új tulajdonost már nem köti a cserelakás felajánlási kötelezettség, így a bérlő kiszolgáltatott helyzetbe kerülhet. Ugyancsak hátrány érheti ezen bérlőket az önkormányzat területén önkormányzati bérlakásban élők helyzetéhez képest a bérleti díjak vonatkozásában is.

-----STARTING---POINT---VEGE---

A 2. §-hoz

A törvény hatálybalépéséről rendelkezik.