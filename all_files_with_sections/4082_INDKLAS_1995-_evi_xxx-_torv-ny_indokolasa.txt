1995. évi XXX. törvény indokolása

a társadalombiztosítás pénzügyi alapjainak 1995. évi költségvetéséről szóló törvény hatálybalépéséig szükséges egyes rendelkezésekről, valamint a társadalombiztosításról szóló 1994. évi CIII. törvény módosításáról

INDOKOLÁS

A társadalombiztosítási alapok 1995. évi költségvetéséről szóló törvényjavaslat az első negyedévben nem került elfogadásra, az egészségügyi ellátás finanszírozása jelenleg is az 1994-es szinten történik. Az egészségügyi szakellátást nyújtó intézmények zökkenőmentes működése az előző évre megállapított keretek mellett nem biztosítható, hiszen az nem nyújt fedezetet sem a megnövekedett gyógyszer költségekre, sem az energia áremelkedés többletére. A társadalombiztosítási alapok 1995. évi költségvetéséről szóló törvény hatályba lépéséig szükséges a jelenlegi finanszírozási feltételekről rendelkező átmeneti törvénynek a javaslatunkban foglaltak szerinti módosítása, amely az egészségügyi szakellátás feladatain felül a vérellátás és a mentőszolgálat havi finanszírozásának 10 %-os emelését is elrendeli.