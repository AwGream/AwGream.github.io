1999. évi III. törvény indokolása

a hitelintézetekről és a pénzügyi vállalkozásokról szóló 1996. évi CXII. törvény módosításáról

-----STARTING---POINT---ALTALANOS--- 

A hitelintézetekről és a pénzügyi vállalkozásokról szóló 1996. évi CXII. törvény (a továbbiakban: Hpt.) 1997. január 1-jei hatálybalépésétől kezdődően a hitelintézetek felszámolására a csődeljárásról, a felszámolási eljárásról és a végelszámolásról szóló 1991. évi IL. törvényt (Cstv.) a Hpt. XXVI. Fejezetében foglalt eltérésekkel kell alkalmazni. Lényeges eltérés, hogy a hitelintézet felszámolásával kapcsolatos eljárás lefolytatására a Fővárosi Bíróság kizárólagos illetékességgel rendelkezik és felszámolónak csak az Állami Pénz- és Tőkepiaci Felügyelet által létrehozott közhasznú társaság jelölhető ki.

A speciális szabályok alapján a közhasznú társaság kizárólag annak érdekében jár el, hogy a betétesek kielégítési hányada minél magasabb. Az ügyfelek minél magasabb kielégítési hányadát azzal is elősegíti, hogy megállapítja a felszámolói díj összegét, mégpedig jóval alacsonyabb értékben, mint más vállalkozások felszámolása esetén, ezzel is dekralálva a felszámoló társaság közhasznú jellegét.

A Cstv. módosítása következtében a hitelezői követelés felszámoló által történő nyilvántartásba vételének feltétele, hogy a hitelező (betétes) a követelése 1%-át, de legalább 1000 Ft-ot és legfeljebb 100 000 Ft-ot a bíróság Gazdasági Hivatala által kezelt elkülönített számlára - a bírósági ügyszámra hivatkozással - befizessen és ezt a felszámolónak igazolja.

Hitelintézet felszámolása esetén ez azt jelenti, hogy mindazoknak a betéteseknek, akiknek követelésük van a hitelintézettel szemben a Cstv. 46. § (7) bekezdése alapján a hitelezői követelés nyilvántartásba vételéért legalább 1000 Ft-ot és legfeljebb 100 000 Ft-ot be kell fizetnie. Ez a rendelkezés ellentétes a Hpt.-ben lévő speciális szabályozással, amelynek a célja, hogy az ügyfelek kielégítési hányada a felszámolási eljárás során minél magasabb legyen. Annak érdekében, hogy a Hpt.-ben a felszámolásra vonatkozó ügyfélvédelmi szabályok és a Cstv. közötti összhang megteremthető legyen szükséges a Hpt. módosítása.

-----STARTING---POINT---RESZLETES---

-----STARTING---POINT---VEGE---