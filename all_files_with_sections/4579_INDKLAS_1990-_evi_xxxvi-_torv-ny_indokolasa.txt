1990. évi XXXVI. törvény indokolása

a Magyar Köztársaságban élő nemzeti és nyelvi kisebbségek országgyűlési képviseletéről szóló 1990. évi XVII. törvény módosításáról

-----STARTING---POINT---ALTALANOS---

A Magyar Köztársaságban élő nemzeti és nyelvi kisebbségek országgyűlési képviseletéről szóló 1990. évi XVII. törvény az Országgyűlésben mandátummal rendelkező politikai pártok képviselőiből, továbbá a pártokhoz nem tartozó egy képviselőből álló jelölő bizottság számára harminc napot biztosított arra, hogy a kisebbségek képviselőinek személyére javaslatot tegyen az Országgyűlés számára.

A nemzeti és nyelvi kisebbségek képviseletének a törvény által megszabott formájával nem értenek egyet maguk a kisebbségek szövetségei sem, de többségében nem értenek egyet ezzel a megoldással a parlamenti pártcsoportok sem. A kooptálással történő képviselőválasztás ugyanis ellentmondásban áll a közvetlen választásnak az Alkotmányban kimondott elvével. Az MDF és az SZDSZ által kötött megállapodás egy más megoldást javasol a nemzeti és nyelvi kisebbségek képviseletének megoldására.

Az Országgyűlés számára a törvényben megszabott harminc napos határidő egy héten belül lejár. Ez az időszak semmiképpen sem elegendő arra, hogy az Országgyűlés a lehetséges megoldások közül azt válassza ki, amely egyrészt összhangban áll jogrendünknek az országgyűlési képviselők választására vonatkozó rendelkezéseivel, másrészt a hazánkban élő kisebbségek szempontjából is megnyugtatóan rendezi a kérdést. A meghosszabbított határidő alatt lehetőség nyílik az új jogi szabályozás átgondolt és átfogó előkészítésére.

-----STARTING---POINT---RESZLETES---
-----STARTING---POINT---VEGE---