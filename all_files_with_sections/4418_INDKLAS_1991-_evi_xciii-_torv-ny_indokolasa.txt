1991. évi XCIII. törvény indokolása

a Társadalombiztosítási Alap 1992. évi költségvetéséről szóló törvény hatálybalépéséig szükséges egyes intézkedésekről

Indokolás

A Társadalombiztosítási Alap 1992. évi költségvetéséről benyújtott törvényjavaslatot az Országgyűlés 1991. december 31-ig nem tárgyalja.

Elfogadott 1992. évi költségvetés hiányában is biztosítani kell a társadalombiztosítási juttatások zavartalan folyósítását, a gyógyító-megelőző ellátáshoz, a gyógyszerhez és a gyógyászati segédeszközhöz nyújtott társadalombiztosítási támogatások finanszírozását. Ez a törvényjavaslat az ehhez szükséges átmeneti rendelkezéseket tartalmazza.

A törvényjavaslat biztosítja azt is, hogy az 1992. évi állami költségvetésről szóló törvényben 1991. december hónapban elfogadásra kerülő bér- és dologi automatizmusok is finanszírozhatóak legyenek.