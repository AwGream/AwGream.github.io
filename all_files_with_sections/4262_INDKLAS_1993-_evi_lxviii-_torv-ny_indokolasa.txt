1993. évi LXVIII. törvény indokolása

az időlegesen állami tulajdonban lévő vagyon értékesítéséről, hasznosításáról és védelméről szóló 1992. évi LIV. törvény módosításáról

-----STARTING---POINT---ALTALANOS---

A hivatkozott törvény fenti paragrafusaiban a nyilvános pályázatokkal kapcsolatos közzétételi határidők 15 napról 30 napra emelkednek, továbbá a nyilvános pályázatot nem csak két országos napilapban, hanem egy, a privatizálandó vagyontárgy helye szerinti helyi napilapban is meg kell hirdetni.

A határidők felemelése azért indokolt, mert a jelenleg kialakult banki ügyintézés nem teszi lehetővé, hogy egy alacsonyabb saját tőkével rendelkező vállalkozó 15 nap alatt tudjon intézkedni a pályázat elnyeréséhez szükséges hitelforrásról. Ennek következtében - a jogalkotó szándéka ellenére - a kisvállalkozók kirekesztődnek a pályázati lehetőségből.

Köztudott, hogy sok esetben még 30 nap sem elegendő a banki ügyintézéshez, de az esélyegyenlőséget növeli a pályázat benyújtására nyitva álló határidő felemelése.

A privatizációban alapvető eljárás, hogy a pályázati lehetőségről minél több, helyismerettel is rendelkező vállalkozó szerezzen tudomást, és minél több pályázó közül lehessen kiválasztani a legjobbat. Ezt segíti elő az az előírás, mely szerint a pályázatot a privatizálandó vagyontárgy helye szerinti lapban is közzé kell tenni.

-----STARTING---POINT---RESZLETES---
-----STARTING---POINT---VEGE---