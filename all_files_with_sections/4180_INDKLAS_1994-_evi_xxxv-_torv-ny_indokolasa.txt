1994. évi XXXV. törvény indokolása

a szerencsejáték szervezéséről szóló 1991. évi XXXIV. törvény módosításáról

-----STARTING---POINT---ALTALANOS---

A nemzetközi kiállításokról szóló 1928. évi november hó 22. napján kelt, többszhör módosított párizsi egyezmény alapján a Világkiállítások gyakorlatában jellemzővé vált, hogy a rendező a Világkiállítás hivatalos és egyéb résztvevői számára az ország jogi adottságainak megfelelő többféle kedvezményt biztosít.

A nemzetközi, illetve hivatalos résztvevők részére biztosítandó kedvezményekről szóló döntésre mielőbb szükség van, mivel a Világkiállítás Különleges Szabályzatát a Világkiállítások Nemzetközi Irodájának (BIE) 1994. júniusi közgyűlésére be kell nyújtani végleges jóváhagyás céljából. Ebben szerepelniük kell azoknak a kedvezményeknek, amelyek megfelelnek a nemzetközi gyakorlatnak.

Ennek kapcsán szükséges dönteni azokban a kérdésekben is, amelyek az 1996-os EXPO finanszírozásához szükségesek.

Az EXPO-nak a hatályos jogszabályok alapján jóváhagyott - a BIE által is elfogadott - finanszírozási tervében az EXPO-célú szerencsejátékból származó jelentős bevétel is szerepel. Az eredeti döntésnek megfelelő finanszírozhatóság a vonatkozó jogszabály - jelen esetben a szerencsejáték szervezéséről szóló 1991. évi XXXIV. tv. - megfelelő módosítását igényli.

A szerencsejáték törvény átfogó módosítása ugyan jelen pillanatban folyamatban van, azonban a törvényhozásra rendelkezésre álló rövid idő nem teszi azt lehetővé,hogy e módosítás keretében tárgyalja a parlament az EXPO-val összefüggő szerencsjátékok témakörét.

Az EXPO-célú szerencsejátékból származó bevételek mielőbbi realizálásához azonban soron kivül módosítani kell a szerencsejáték törvényt.

-----STARTING---POINT---RESZLETES---
-----STARTING---POINT---VEGE---