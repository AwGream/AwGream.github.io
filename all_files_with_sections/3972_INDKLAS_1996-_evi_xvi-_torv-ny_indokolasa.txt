1996. évi XVI. törvény indokolása

a Munka Törvénykönyvéről szóló 1992. évi XXII. törvény módosításáról

-----STARTING---POINT---ALTALANOS--- 

Az utóbbi években a véradási készség csökkenése miatt a vérkészletek biztosítása egyre nehezebbé válik. Ennek okai között szerepel a nagy állami vállalatok megszűnése, a nagyobb létszámot biztosító munkahelyi véradások szervezési nehézségei, elmaradásai.

Indokolt tehát, hogy az önkéntes, térítésmentes véradók áldozatvállalását a véradás miatt távollétük idejére a munkáltatók távolléti díj biztosításával honorálják.

A véradás jelenlegi szabályozása a Munka Törvénykönyvében (a továbbiakban: Mt.) eddig is lehetővé tette a munkavállalók igazolt távollétét a véradás teljes időtartamára. A törvény azonban nem tette lehetővé a munkavállalók részére távollétük esetére távolléti díj kifizetését.

Jelen módosító indítvány ennek a szabálynak a felvételét indítványozza oly módon, hogy a távollét esetére járó díjak fizetését az Mt.-ben szabályozó 151. § (2) bekezdés c) pontját kiegészíteni javasolja olyan új utaló szabállyal, amely új szabály a véradás miatti távollét idejét is olyanként jelöli meg, amelyre a távolléti díj fizetése kötelező.

-----STARTING---POINT---RESZLETES---

-----STARTING---POINT---VEGE---