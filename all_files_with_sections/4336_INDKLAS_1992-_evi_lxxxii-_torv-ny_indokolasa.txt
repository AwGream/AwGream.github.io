1992. évi LXXXII. törvény indokolása

a Világkiállítási és a hozzákapcsolódó Fejlesztési Alapról

-----STARTING---POINT---ALTALANOS--- 

Az államháztartásról szóló 1992. évi XXXVIII. tv. (a továbbiakban: ÁHT) 54. §-a szerint 1993. január 1-jétől csak a törvénnyel létrehozott Alap működhet. Ezért szükségessé vált a Minisztertanács 80/1990. (IV. 27.) MT rendeletének - amely létrehozta a Világkiállítási Alapot - a törvényi szinten történő újraszabályozása.

A törvényjavaslat az ÁHT IV. fejezetében foglaltaknak megfelelően meghatározza az Alap rendeltetését, az Alap bevételi forrásait, az Alapból teljesíthető kiadások körét és rendelkezik a hatályos jogszabály alapján működő Világkiállítási Alap pénzeszközeinek sorsáról.

Az Alap működésének törvényi szabályozásánál azt figyelembe kell venni, hogy a Világkiállítás megvalósítása olyan ideiglenes, egyszeri, különleges esemény, amely a gazdálkodásra és a költségvetési pénzeszközök felhasználására vonatkozó általános szabályokon túlmenően speciális szabályok alkalmazását is szükségessé teszik. Ugyanakkor a törvényi szabályozás elő kell, hogy segítse a határidőre és megfelelő minőségben történő megvalósítást, továbbá a pénzeszközök felhasználásának ellenőrizhetőségét.

A Javaslat megteremti annak lehetőségét, hogy egységes elv és egységes gyakorlat alapján lehessen a Világkiállítást - mint rendezvényt -, valamint a világkiállítási terület infrastrukturális fejlesztéseit finanszírozni. A Világkiállítás céljára szolgáló pénzeszközökből kell megteremteni a világkiállítási területen felépített ideiglenes létesítmények bontási költségeinek fedezetét is. Figyelemmel kell lenni továbbá arra a sajátos körülményre, hogy a Világkiállítás területén létesülnek olyan épületek is, amelyek véglegesen egyetemi felsőoktatási célt szolgálnak majd, de előhasznosításuk során világkiállítási célú funkciót látnak el.

-----STARTING---POINT---RESZLETES---

Az 1. §-hoz

A törvényjavaslat meghatározza az Alap létrehozásának célját, az Alappal rendelkező személyét, az Alap kezelőjét és a pénzműveleteket végző pénzintézet kiválasztásának módját.

A Javaslat az Alappal való rendelkezési jogosultsággal a Világkiállítási főbiztost ruházza fel. Ez a megoldás azért indokolt, mert a Világkiállításról szóló 1991. évi LXXV. törvény (a továbbiakban: VKT) 4. § (3) bekezdése szerint a Világkiállítási Alapon kezelt - 1990. évi áron számított - 17 milliárd Ft felhasználását a főbiztos engedélyezi. Tekintettel arra, hogy az Alapon más forrásokból származó összegek is elhelyezést nyernek, nem célszerű az egyes forrásokból származó összegek fölötti rendelkezést megosztani. Ugyanakkor a főbiztos elnökletével működő Világkiállítási Tanácsnak is véleményezési joga van az összeg felhasználására vonatkozó javaslatok tekintetében. A miniszteri kontrollt biztosítja az a rendelkezés, amely szerint a főbiztos felügyeletét a Kormány nevében a nemzetközi gazdasági kapcsolatok minisztere látja el.

A 2. §-hoz

A Javaslat az Alap bevételi forrásait oly módon határozza meg, hogy a lehető legszélesebb körre kiterjeszthetők legyenek. Ez a megoldás lehetővé teszi, a VKT-ben maximált közvetlen költségvetési források felhasználásával megvalósítható műszaki tartalom nagyobb mértékű bővítését.

Hitelfelvétel lehetőségének biztosítására azért van szükség, mivel az Alap bevételei a központi költségvetésből megállapított hozzájárulás kivételével pontosan nem ütemezhetők, a kiadások viszont a megvalósítás során a készültségi foktól függően jelentkeznek. A bevételek beáramlásának és a kiadások teljesítésének időbeni eltérése esetén a fizetőképesség fenntartása csak hitellel biztosítható.

A 3. §-hoz

A Javaslat az Alapból teljesíthető kiadások körét határozza meg oly módon, hogy az kiterjedjen a Világkiállításhoz szükséges létesítmények megvalósítására, üzemeltetésére és utóhasznosításra egyaránt.

A Javaslat figyelembe veszi, hogy a Világkiállítási Programiroda - a VKT 4. § (2) bekezdése alapján - gazdasági társaságot a Világkiállítás megvalósítása érdekében alapít. Ezért a társasági működéshez szükséges pénzösszegek átadásának lehetőségét is biztosítani kell.

A 4-5. §-okhoz

A Javaslat rendelkezik a bevételi előirányzatok felhasználási jogcímek közötti felosztásának módjáról, illetve lehetővé teszi a felhasználási célokra pályázatok kiírását.

A 6. §-hoz

A Világkiállítás megvalósítására rendelkezésre álló idő rövidsége, és a lehetséges ajánlattevők köre indokolja, hogy a törvényjavaslat lehetőséget biztosítson az államháztartás alrendszereihez tartozó vagyonnak - elsősorban ingatlanoknak - nyilvános versenytárgyaláson túl, zártkörű versenytárgyalás továbbá ajánlatkérés útján történő elidegenítésére is. A Javaslat az ÁHT 108. § (1) bekezdésében foglaltakat figyelembe véve, ezért az átmeneti rendelkezések között szabályozza a zárt versenytárgyalás, vagy közvetlen ajánlatkérés útján történő értékesítést is, a főbiztos tájékoztatási és indokolási kötelezettségének előírása mellett.

-----STARTING---POINT---VEGE---

A 7. §-hoz

A Javaslat a törvényt 1993. január 1-jével lépteti hatályba. A folyamatos működést a jelenleg hatályos Világkiállítási Alap a hatályba lépésig biztosítja.

A 8-9. §-okhoz

A törvényjavaslat meghatározza a Világkiállítás sajátosságai miatt szükséges törvényi eltéréseket, valamint rendelkezik arról, hogy a hatályos jogszabály alapján működő Világkiállítási Alap pénzeszközeinek záróállománya a Világkiállítási és hozzákapcsolódó Fejlesztési Alap forrásait növeli.

A 10-11. §-hoz

A helyi önkormányzatokról szóló törvény módosításával a Világkiállítással kapcsolatos rendezvények társadalmilag kiemelt célokká válnak.

Az Alap gazdálkodását az Állami Számvevőszék vizsgálja, a gazdálkodásról az Országgyűlés előtt 1997. december 31-éig kell elszámolni.