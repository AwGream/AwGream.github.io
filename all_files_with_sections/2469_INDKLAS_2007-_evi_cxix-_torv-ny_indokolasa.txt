2007. évi CXIX. törvény indokolása

az egészségügyi ellátórendszer fejlesztéséről szóló 2006. évi CXXXII. törvény módosításáról

-----STARTING---POINT---ALTALANOS--- 

Az egészségügyi ellátórendszer fejlesztéséről szóló 2006. évi CXXXII. törvény az önkormányzatokról szóló 1990. évi LXV. törvény (a továbbiakban: Ötv) módosításával létrehozott új jogintézményre, a vagyonkezelői jog átadásához kapcsolódó közfeladat ellátásra figyelemmel 2007. január 1-jétől szabályozta az egészségügyi ellátási szerződések megkötése során alkalmazandó eljárás rendjét. A szabályozás szerint az egészségügyi ellátási szerződések megkötése során az Ötv. 80-80/B. §-aiban foglaltak szerint kell eljárni, azaz a szerződések megkötésére az államháztartásról szóló 1992. évi XXXVIII. törvény (a továbbiakban: Áht) 105/A-105/C. §-aiban foglalt pályázati eljárást kell alkalmazni. A törvény hatálybalépése óta eltelt időben jogértelmezési és ebből fakadóan jogalkalmazási problémákat okozott, hogy a vagyonkezelői jog átadásához kapcsolódó egészségügyi ellátási szerződések tekintetében felmerülhet-e a közbeszerzésekről szóló 2003. évi CXXIX. törvény (a továbbiakban: Kbt.) rendelkezései alkalmazásának szükségessége.

A módosítás lényege a jogértelmezésben és a jogalkalmazásban felmerült bizonytalanság kiküszöbölése és annak egyértelművé tétele, hogy a vagyonkezelői jog átadásához kapcsolódóan megvalósuló, egészségügyi közfeladat ellátására irányuló szerződések megkötése esetén az Ötv. által meghatározott, egymástól elválaszthatatlan elemeket tartalmazó jogintézményre tekintettel az Áht. 105/A-105/C. §-aiban foglalt pályázati eljárás alkalmazandó és az egészségügyi ellátási szerződések megkötésére irányuló eljárás során nem a Kbt. szabályait kell alkalmazni.

A módosítás annak az Ötv. 80-80/B. §-aival létrehozott új jogintézménynek a jogalkotó eredeti szándéka szerint is külön pályázati eljárási rendhez kötöttségét kívánja megerősíteni. A jelenleg hatályos Kbt. ezzel a felfogással és szándékkal összhangban áll, mert az új jogintézmény a Kbt. tárgyi hatályát megállapító rendelkezésekben nem került nevesítésre, a jogintézmény egyes részelemei sem tekinthetők a Kbt. szerinti közbeszerzési fogalom alá vonhatónak.

A törvény kiemelt fontosságot tulajdonít annak, hogy az új jogintézmény szerinti szerződéskötést megelőző versenyeztetési eljárás gyakorlati kivitelezhetőségét és eredményességét elősegítse, amit a jogintézmény bármely elemének leválasztása és elkülönített versenyeztetése kizárna.

-----STARTING---POINT---RESZLETES---

-----STARTING---POINT---VEGE---