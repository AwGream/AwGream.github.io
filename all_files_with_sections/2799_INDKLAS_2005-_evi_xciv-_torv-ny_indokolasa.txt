2005. évi XCIV. törvény indokolása

a közbeszerzésekről szóló 2003. évi CXXIX. törvény módosításáról

-----STARTING---POINT---ALTALANOS--- 

A gyermekek védelméről és a gyámügyi igazgatásról szóló 1997. évi XXXI. törvény (a továbbiakban: Gyvt.) új alapokra helyezte a családjukból veszélyeztetettségük miatt kiemelt, gyermekvédelmi szakellátásba (nevelőszülőhöz, gyermekotthonba) került gyermekek ellátását. A cél a családi típusú nevelésre orientált rendszer kialakítása, a gyermek számára olyan körülmények megteremtése, amelyek leginkább közelítenek a családi neveléshez, és amelyeknek keretében a gyermek egészséges személyiségfejlődése, valamint az önálló életre felkészítése a legjobban biztosítható. A gyermekotthonban elhelyezett gyermekek gondozása 8-12 fős kisközösségekben (csoportokban) történik, és minden csoport számára egy - a családi otthonhoz hasonló - önálló lakóteret kell kialakítani, amely történhet önálló lakásotthoni formában, vagy a gyermekotthonon belüli lakóegységek kialakításával.

A lakásotthonokban, gyermekotthoni csoportokban csoportgazdálkodás folyik a működtető által rendelkezésre bocsátott havi ellátmányból. A csoportgazdálkodás pedagógiai célja a családi háztartás vezetésének modellezése annak érdekében, hogy a gyermekek képessé váljanak saját háztartás vezetésére.

A csoportgazdálkodás szerves része, hogy a gyermekek életkoruknak megfelelő szinten személyesen vesznek részt a gazdálkodásban, a megvásárolni kívánt cikkek kiválasztásában, megvételében, odafigyelve arra, hogy mit hol érdemes megvásárolni.

Ettől a lehetőségtől fosztja meg őket a közbeszerzési törvény jelenlegi formájában, amely egyben diszkriminációt is eredményez a számukra a családban élő gyermekekhez képest. Az áruvásárláson kívül a gyermekek közvetlen ellátásához tartozó szolgáltatások (tehetséggondozás, pszichológusi ellátás, terápiás szolgáltatások stb.) megvásárlása is számos esetben a közbeszerzési értékhatár fölött van, így közbeszerzéssel lehet csak beszerezni őket, amely teljesen életszerűtlen helyzeteket teremt, nem beszélve az olcsóbb szolgáltatás szakszerűségével kapcsolatos aggályokról.

A fenti indokok alapján kiterjed a közbeszerzés alóli mentesség a szociális igazgatásról és szociális ellátásokról szóló 1993. évi III. törvény szerinti lakóotthonokra is.

-----STARTING---POINT---RESZLETES---

-----STARTING---POINT---VEGE---