1995. évi I. törvény indokolása

az ügyvédségről szóló 1983. évi 4. törvényerejű rendelet módosításáról

Indokolás
-----STARTING---POINT---ALTALANOS--- 

A választottbíráskodásról szóló törvény vitája során felmerült, hogy a bírákra, ügyészekre és ügyvédekre vonatkozó összeférhetetlenségi szabályok kizárják-e, hogy választottbíróként eljárhassanak.

Amíg a bíróságról és az ügyészségről szóló törvények az összeférhetetlenséget egyértelműen szabályozzák, szükségessé vált az ügyvédségről szóló törvényerejű rendelet kiegészítése. A Javaslat ezt tartalmazza, amely egyébként költségkihatással nem jár.

Amíg kívánatos, hogy az igazságszolgáltatásban működő bírák és ügyészek ne folytathassanak ilyen kereső tevékenységet sem, a magánszférában dolgozó ügyvédeknél nincs ilyen indok, sőt célszerű, hogy szakértelmüket itt is használhassák. Ezért célszerű egyértelművé tenni azt is, hogy az ügyvédi összeférhetetlenség nem terjedhet ki a szakma jellegéből adódó, munkaviszonynak nem minősülő egyéb jogi tevékenységre sem.

-----STARTING---POINT---RESZLETES---

-----STARTING---POINT---VEGE---

A választottbíráskodásról szóló törvény már megjelent a Magyar Közlöny 116. számában, a kihirdetését követő 15. napon - december 13-án - lép hatályba, ez teszi szükségessé a sürgős tárgyalást és mielőbbi elfogadást.