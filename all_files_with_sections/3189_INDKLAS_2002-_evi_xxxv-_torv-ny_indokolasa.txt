2002. évi XXXV. törvény indokolása

a Magyar Kormány és a Macedón Kormány között a kettős adóztatás elkerüléséről és az adóztatás kijátszásának megakadályozásáról a jövedelem- és a vagyonadók területén, Szkopjéban, 2001. április 13-án aláírt Egyezmény kihirdetéséről

Indokolás

A magyar befektetők érdeklődése az utóbbi időben megnövekedett a Macedón Köztársaság iránt. Az Egyezmény mindkét állam vállalkozásainak érdekeit egyaránt szolgálja.

Az Egyezmény tartalma törvényhozási tárgyat érint, ezért a nemzetközi szerződések megkötésének alkotmányos szabályai és a jogalkotás rendjének törvényi előírásai szerint a kihirdetésre törvényben van mód.

Magyarország és Macedónia viszonylatában jelenleg az 1988. évi 6. törvényerejű rendelettel kihirdetett a Magyar Népköztársaság és a Jugoszláv Szocialista Szövetségi Köztársaság között a kettős adóztatás elkerülésére a jövedelem- és a vagyonadók területén Budapesten, 1985. október 17. napján aláírt Egyezmény alkalmazandó. A Magyar Köztársaság Jugoszlávia valamennyi utódállamával új egyezményt kötött, illetve rövidesen kötni fog. A jelen Egyezmény rendelkezései 2002. január 1. napjától alkalmazandók.