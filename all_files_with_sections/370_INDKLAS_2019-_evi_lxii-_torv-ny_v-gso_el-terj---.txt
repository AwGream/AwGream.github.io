2019. évi LXII. törvény végső előterjesztői indokolása

a babaváró támogatás igénylésével, valamint a nagycsaládosok személygépkocsi-szerzési támogatásával kapcsolatos eljárások illetékmentességének megteremtése érdekében az illetékekről szóló 1990. évi XCIII. törvény módosításáról

-----STARTING---POINT---ALTALANOS--- 

A Kormány a Családvédelmi Akcióterv részeként 2019. július 1-jén bevezeti a babaváró támogatást és a Nagycsaládosok Autóvásárlási Programját. A törvényjavaslat az igénylők számára lehetővé teszi, hogy e támogatásokat illetékmentesen vehessék igénybe.

-----STARTING---POINT---RESZLETES---

Az 1. §-hoz

Az Itv. 33. § (2) bekezdésének új 74. pontja biztosítja, a babaváró támogatáshoz kapcsolódó hatósági eljárások, így a járási hivatal által a társadalombiztosítási jogviszony fennállásáról kiállított hatósági bizonyítvány kapcsán az eljárási illeték fizetése alóli mentességet.

Az új 75. pont illetékmentességet teremt a nagycsaládosok részére a személygépkocsi-szerzési támogatás megállapításával összefüggő hatósági eljárásokban.

A 2. §-hoz

Az Itv. átmeneti rendelkezéseinek kiegészítésével biztosítja, hogy a babaváró támogatáshoz kapcsolódó hatósági eljárások, és a nagycsaládosok személygépkocsi-szerzési támogatása tekintetében az illetékmentességet az e törvény hatálybalépését követő, valamint a 2019. július 1-jén folyamatban lévő eljárásokra is alkalmazni kell.

-----STARTING---POINT---VEGE---

A 3. §-hoz

A törvény hatálybalépésére vonatkozó rendelkezést tartalmazza.