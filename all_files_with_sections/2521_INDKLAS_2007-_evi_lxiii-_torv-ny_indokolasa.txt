2007. évi LXIII. törvény indokolása

az államháztartásról szóló 1992. évi XXXVIII. törvény módosításáról

-----STARTING---POINT---ALTALANOS--- 

Az államháztartásról szóló 1992. évi LXXIV. törvény (a továbbiakban: Áht.) az államháztartás alrendszereiből nyújtott támogatások és az államháztartás pénzeszközei felhasználásának nyilvánossága érdekében közzétételi kötelezettséget írt elő. Mivel az önkormányzatok a közzétételi kötelezettséget nem teljesítik, ezért indokolt e körben szankció megfogalmazása.

Az Áht. nem szabályozza azt a speciális helyzetet, amikor az önkormányzat nem tud eleget tenni az adatszolgáltatási tevékenységének. Ennek a szabályozását pótolja a törvény.

-----STARTING---POINT---RESZLETES---

Az 1. §-hoz

Abban az esetben, ha a helyi önkormányzat az Áht. 15/A. §-ában és 158. §-ában meghatározott közzétételi kötelezettségének nem tesz eleget, akkor ehhez szankció kapcsolódik. A közzétételi kötelezettség nem teljesítése esetén azzal kell számolni, hogy kincstári ellenőrzést követően a kötelezettség teljesítés elmulasztásában érintett kötött felhasználású állami támogatást kamattal együtt vissza kell fizetni a központi költségvetésbe.

A 2. §-hoz

Az Áht. 64/E. §-a szerint, ha az önkormányzat az elfogadott költségvetési rendeletéből szükséges információkat határidőre nem szolgáltatja, akkor az Önkormányzati és Területfejlesztési Minisztérium a nettó finanszírozás keretében az önkormányzatot megillető összeg folyósítását felfüggeszti. A törvényi szabályozás nem rendelkezik olyan kivételes helyzetről, amikor a képviselő-testület működőképessége nem biztosított, és ezért az adatszolgáltatás alapján képező testületi döntések meghozatala nem lehetséges.

Az Áht. e módosításával ez a joghézag megszűnik. Ebben feltételként kerül meghatározásra, hogy csak abban az esetben nem szűnik meg az önkormányzat időarányos finanszírozása, ha az önkormányzat legkésőbb március 31-ig, illetve a helyi önkormányzati választás évében április 30-ig kimondja a feloszlatását vagy ugyanezen határnapokon belül a helyi önkormányzatokért felelős miniszter kezdeményezi a képviselő-testület feloszlatását. Az újonnan megválasztott képviselő-testület megalakulását követő 60 napon belül kell, hogy az önkormányzat a hiányzó költségvetési rendeletét elfogadja.

-----STARTING---POINT---VEGE---

A 3. §-hoz

A hatálybalépést szabályozza.