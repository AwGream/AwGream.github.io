1992. évi IV. törvény indokolása

az iparjogvédelmi eljárások igazgatásszolgáltatási díjáról

-----STARTING---POINT---ALTALANOS--- 

1. A használati minták oltalmáról szóló 1991. évi XXXVIII. törvény és a mikroelektronikai félvezető termékek topográfiájának oltalmáról szóló 1991. évi XXXIX. törvény 1992. január 1-jén történő hatályba lépése szükségessé teszi a bevezetésre kerülő új iparjogvédelmi eljárások pénzügyi következményeinek megállapítását.

Ezt annak - az egyébként is időszerű - változtatásnak a keretében célszerű szabályozni, amelynek eredményeként a törvény az Országos Találmányi Hivatal előtt folyó valamennyi iparjogvédelmi tárgyú államigazgatási eljárásban illeték helyett tartalmilag egyenértékű igazgatási-szolgáltatási díjat rendel fizetni.

Az iparjogvédelmi eljárásokra javasolt díjfizetési rendszer az illetékekről szóló 1990. évi XCIII. törvény (a továbbiakban: Itv.) 67. §-ában megállapított rendelkezésekhez kapcsolódik, azokkal összhangban áll.

A Javaslat a díjak és a fizetési szabályok tételes meghatározását miniszteri rendeletre bízza; erre azért van lehetőség, mert a díjfizetés nem érinti a lakosság széles körét [Itv. 67. § (2) bek.].

A díjfizetési rendszerre való áttérés nem helyezi háttérbe a törvényességi garanciákat; ugyanakkor rugalmasabb megoldást nyújt a jelenleginél, mivel a változásnak kitett részletszabályok megállapításával nem lesz szükség a törvényhozást időről-időre, feleslegesen igénybe venni.

-----STARTING---POINT---RESZLETES---

2. A törvényjavaslat - külön jogszabályban megállapított - igazgatási szolgáltatási díjat rendel fizetni az Országos Találmányi Hivatal államigazgatási hatáskörébe utalt iparjogvédelmi eljárásokban (1. §).

A Javaslat a bírósági eljárásban érvényesülő illetékmentességet kiterjeszti a használati minta feltalálójára és a topográfia szerzőjére (2. §).

-----STARTING---POINT---VEGE---

Szükséges, hogy a Javaslat szerinti törvény - az említett két iparjogvédelmi törvénnyel egyidejűleg - 1992. január 1-jén lépjen hatályba.

A Javaslat megadja továbbá a szükséges végrehajtási felhatalmazást (3. §).