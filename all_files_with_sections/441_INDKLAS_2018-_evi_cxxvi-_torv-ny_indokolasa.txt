2018. évi CXXVI. törvény indokolása

a pénzügyi közvetítőrendszert érintő egyes törvények jogharmonizációs célú módosításáról

-----STARTING---POINT---ALTALANOS--- 

Az Európai Unió igyekszik a pénzügyi szolgáltatások terén tapasztalható, az utóbbi időben felgyorsult tempót diktáló újabb és újabb kihívásokra eredményesen felkészülni és reagálni, tanulva egyúttal a válság okozta tapasztalatokból is. Ennek következtében ez elmúlt időszakban is több olyan új EU-s jogszabály jelent meg, amelyek kapcsán szükséges a nemzeti jogba történő átültetésről, illetve a hazai jog EU-s normákhoz történő igazításáról gondoskodni.

Jelen törvény egyrészt a foglalkoztató nyugellátást szolgáló intézmények tevékenységéről és felügyeletéről szóló irányelv, másrészt az értékpapírosítási rendelet jogharmonizációját valósítja meg. Ezen felül kisebb módosításokat tartalmaz a pénzpiaci alapokról szóló rendeletnek, a prospektus rendeletnek, az európai kockázatitőke-alapokról szóló, valamint az európai szociális vállalkozási alapokról szóló rendeletnek történő megfelelés érdekében.

Az értékpapírosítás alapvetően olyan ügyleteket jelent, amelyek lehetővé teszik a hitelező vagy az eszköz más kezdeményezője - jellemzően hitelintézet - számára, hogy újrafinanszírozza hitelek vagy eszközök egy csoportját (például jelzálog, autólízing, fogyasztási hitelek, hitelkártyák) azáltal, hogy értékpapírokká konvertálja azokat, egy úgynevezett különleges célú gazdasági egység (KCGE) beiktatása révén. Az eszközök különböző kockázati kategóriákba kerülnek besorolásra, a befektetők kockázatra/nyereségre vonatkozó igényeire szabva. A befektetők számára a megtérülés az alapul szolgáló hitelek cash flow-iból keletkezik. Az ún. valódi értékpapírosítás esetében az eszközök átkerülnek a KCGE mérlegébe, a szintetikus értékpapírosítás esetében csak kockázattranszfer történik.

Korábban átfogó jellegű EU-s szabályozás nem létezett, de a válság hatására az Európai Bizottság szükségesnek látta az alapokat is magában foglaló szabályrendszer kialakítását. Az értékpapírosítás általános keretrendszerének meghatározásáról, az egyszerű, átlátható és egységesített értékpapírosítás egyedi keretrendszerének létrehozásáról szóló értékpapírosítási rendelet 2017-ben került elfogadásra. Az értékpapírosítási rendelet egyrészt általános jelleggel meghatározza a főbb kereteket minden típusú értékpapírosítási tranzakcióra vonatkozóan, másrészt az ún. STS (egyszerű, átlátható és egységesített) értékpapírosítás - ami a valódi értékpapírosítás egyik kategóriájaként határozható meg - feltételrendszerét is kialakítja. A rendelet 2019. január 1-jétől közvetlenül hatályos és alkalmazandó az Európai Unió összes tagállamában.

Hazánkban korábban sem létezett átfogó szabályozása, csak egyes EU-s részletszabályokat átültető rendelkezések (jellemzően az egyes pénzügyi intézmények tőkekövetelményeit érintően) jelentek meg a hazai jogban. Szintetikus értékpapírosításra azonban a Ptk. nyújtotta keretek között eddig is lehetőség nyílt.

Az értékpapírosítási rendelet elfogadásával azonban indokolt a hazai szabályozás újragondolása, amely elsősorban az új rendelethez történő finomhangolást és - a rendelet által szabott lehetőségek mentén - annak kiegészítését jelenti.

A szintetikus értékpapírosításra a jövőben ennek megfelelően a rendelet általános szabályai mellett a Ptk. az irányadó, az STS értékpapírosítás kereteit pedig kimerítő jelleggel lefedi az Értékpapírosítási rendelet. Így a hazai szabályozásba a tőkepiacról szóló 2001. évi CXX. törvény (a továbbiakban: Tpt.) hatálya alá csak az említett két halmazba nem tartozó értékpapírosítási tevékenység kerül. Intézményi oldalról ugyanakkor bizonyos esetekben indokolt az egységes szabályozás, elsősorban a KCGE-re vonatkozó társasági jogi aspektusok és működési szabályok tekintetében.

A vonatkozó irányelv alapján a foglalkoztatói nyugdíjszabályozás a gazdasági és pénzügyi válságot követően szükségessé vált módosításokat tartalmazza. Magasabb szintű irányítási és tájékoztatási követelményeket ír elő a nyugdíjkonstrukciók tagjai és ellátottai védelmében, valamint szigorúbb szabályozást a határokon átnyúló szolgáltatások egyenszilárdságának megtartása érdekében. Egyes foglalkoztatói nyugdíjszolgáltató intézmények mint nagy pénzügyi intézmények esetleges fizetésképtelensége kihathat a pénzügyi stabilitásra és jelentős szociális következményekkel járhat. A megfelelő kockázatkezelés és irányítási felelősség megerősítése a biztonságosabb nyugdíjszolgáltatás érdekében történik.

-----STARTING---POINT---RESZLETES---

Az 1., a 98. és a 183. §-hoz

A törvény lehetővé teszi, hogy a pénzügyi intézmény alkalmazottja - eltérve a főszabálytól - ne a lakcímét legyen köteles tanúként feltüntetni egy munkakörében aláírt magánokiraton, hanem a munkáltató székhelyének vagy telephelyének címét.

A 2. §-hoz

Az egyszerű, átlátható és egységesített értékpapírosítás (STS) speciális szabályait az (EU) 2017/2402 rendelete szabályozza, amely jellegéből fakadóan közvetlenül hatályos és alkalmazandó. A szintetikus értékpapírosításra az (EU) 2017/2402 rendelet általános szabályai mellett háttérszabályként a Ptk. az irányadó, így a tőkepiaci törvény hatálya e konstrukcióra nem vonatkozik. Ennek megfelelően a tőkepiaci törvény hatálya alá csak az STS értékpapírosításnak, illetve a szintetikus értékpapírosításnak nem minősülő értékpapírosítás kerül. A folyamat szereplői tekintetében ugyanakkor bizonyos esetekben szükséges az egységes szabályozás, így a résztvevő intézmények egységesen a Tpt. hatálya alá tartoznak.

A 3. §-hoz

Az értékpapírosítási folyamat szereplőinek definiálása az (EU) 2017/2402 rendelet fogalmain alapul.

A 4. §-hoz

Az értékpapírokra vonatkozó nyilvános ajánlattételkor vagy értékpapíroknak a szabályozott piacra történő bevezetésekor közzéteendő tájékoztatóról és a 2003/71/EK irányelv hatályon kívül helyezéséről szóló, 2017. június 14-i (EU) 2017/1129 európai parlamenti és tanácsi rendelet 1. cikk (3) bekezdésében foglalt tagállami opció gyakorlása érdekében szükséges módosítás.

Az 5-6. §-hoz

Pontosító jellegű rendelkezés.

A 7. §-hoz

A befektető fogalmát pontosítja a Befektető-védelmi Alapra vonatkozó fejezet tekintetében.

A 8. §-hoz

A Befektető-védelmi Alap által nyújtott kártalanítás alól indokolt kizárni az Alap tagjának könyvvizsgálóját, ezért a törvény pontosítja a kártalanításban nem részesülők körét.

A 9. §-hoz

A Befektető-védelmi Alap által kiadott, a kártalanítási igényérvényesítést érintő közleményre vonatkozó szabályokat pontosítja.

A 10. §-hoz

E rész az értékpapírosításra vonatkozó különös szabályokat tartalmazza.

E részt tovább bontva, a Tpt. XXV. Fejezet taglalja a KCGE társasági formájára és a működésére vonatkozó főbb szabályokat, amelyek egységesen bármely típusú értékpapírosításban közreműködő KCGE-re alkalmazandók.

A különleges célú gazdasági egység központi szereplője az értékpapírosítási tranzakciónak. A törvény kizárólagosságot ír elő, azaz a tevékenység jellegéből fakadó kockázatok csökkentése és a teljes transzparencia érdekében a társaság az értékpapírosításon kívül más tevékenységet nem végezhet. A különleges célú gazdasági egység formája tekintetében szükséges a rendelet által felállított tág definíció szűkítése, így a KCGE jogi formája csak rt., kft. vagy az Európai Unió másik tagállamában székhellyel rendelkező jogi személyiséggel rendelkező gazdálkodó szervezet fióktelepe lehet. Pénzügyi felügyeleti engedélyezési eljárás nem szükséges, de maga a tevékenység bejelentés-köteles, hiszen a Felügyelet a törvényben és az (EU) 2017/2402 rendeletben meghatározott kötelezettségeknek való megfelelést ellenőrzi. A KCGE az értékpapírosítási tevékenység végzését a felügyeletnek történő bejelentést követően kezdheti meg. A KCGE hitelt csak korlátozottan vehet fel.

A vezető tisztségviselőre meghatározott rendelkezések a függetlenség biztosítását, az esetleges összeférhetetlenség elkerülését hivatottak szolgálni.

A Tpt. XXVI. Fejezet az egyes értékpapírosítások általános szabályait rögzíti, azaz e Fejezet rendelkezéseit az STS értékpapírosításnak, illetve szintetikus értékpapírosításnak nem minősülő konstrukciókra kell alkalmazni. E halmazra az (EU) 2017/2402 rendelet csak általánosabb szabályokat állapít meg, ezért szükséges speciális szabályok megállapítása a folyamat átláthatóságának és a prudens működésnek, valamint a befektetők védelmének érdekében.

A követelés-portfólió átruházása az értékpapírosítás folyamatának sarkalatos pontja, ezért szükséges meghatározni az átruházás esetleges korlátait.

A KCGE felszámolására és végelszámolására a Cstv. és a Ctv. szabályait kell alkalmazni az ebben a törvényben jelzett eltérésekkel, tekintettel az értékpapírosítás speciális jellegére, összetett pénzügyi jogügyleti mivoltára.

A 11. §-hoz

Az értékpapírosítási tevékenység bejelentés-köteles, így a törvény kiegészíti a Felügyelet által nyilvántartásba vett adatok körét a KCGE-re, azok vezető állású személyeire és tulajdonosaira vonatkozó adatokkal.

A 12. §-hoz

Az 596/2014/EU rendeletnek való pontosabb megfelelést szolgálja.

A 13. §-hoz

Az 596/2014/EU rendelet, valamint a korábban alkalmazott bírságtételek figyelembe vételével állapítja meg 596/2014/EU rendelet egyes cikkeinek megsértése esetén alkalmazandó bírságösszegeket.

A 14. §-hoz

A Tpt. 3. számú melléklettel történő kiegészítése az értékpapírokra vonatkozó nyilvános ajánlattételkor vagy értékpapíroknak a szabályozott piacra történő bevezetésekor közzéteendő tájékoztatóról és a 2003/71/EK irányelv hatályon kívül helyezéséről szóló, 2017. június 14-i (EU) 2017/1129 európai parlamenti és tanácsi rendelet 1. cikk (3) bekezdésében foglalt tagállami opció gyakorlása érdekében szükséges módosítás.

A Tpt. 25. számú mellékletének kiegészítése jogharmonizációs klauzulát illeszt a mellékletbe.

A 15. §-hoz

Szövegcserés módosítás.

A 16. §-hoz

Az értékpapírokra vonatkozó nyilvános ajánlattételkor vagy értékpapíroknak a szabályozott piacra történő bevezetésekor közzéteendő tájékoztatóról és a 2003/71/EK irányelv hatályon kívül helyezéséről szóló, 2017. június 14-i (EU) 2017/1129 európai parlamenti és tanácsi rendelet 46. cikk (1) bekezdés b) pontjával való összhang biztosítása érdekében szükséges módosítás.

A bekezdés új ponttal történő kiegészítése miatt szükséges a kötőszó elhagyása.

A 17. §-hoz

Az uniós szabályozással való összhang megteremtését biztosító rendelkezés.

A 18. §-hoz

A Tpt. hatályával kapcsolatos pontosító rendelkezés.

A 19. §-hoz

Az értelmezést könnyítő, pontosító rendelkezések, ideértve a határon átnyúló tevékenységgel (fogadó tagállam, átadó-átvevő foglalkoztatói nyugdíjszolgáltató intézmény), valamint az irányítási rendszerrel (központi ügyvezetés helye, kiemelten fontos feladatkör) kapcsolatos fogalmakat is.

A 20. §-hoz

Alapelvi szintű pontosító rendelkezések a nyugellátást szolgáltató intézmények tevékenységével kapcsolatban.

A 21-32. §-hoz

A biztonságos foglalkoztatói nyugdíjszolgáltatáshoz szükségessé vált a szolgáltató intézmények irányítási követelményeinek megalkotása, a felügyelő testület felelősségének pontosítása. A kockázatkezelés, a belső ellenőrzés és a biztosításmatematikus tevékenységeire vonatkozóan részletes szabályokat kell megalkotni, és azokat rendszeresen felülvizsgálni, a felügyeleti hatóságánál engedélyeztetni. Mindez a biztonságosabb működést szolgálja. A vezetők szakmai alkalmassága és üzleti megbízhatósága fontos tényezővé válik, ez is annak garanciája, hogy a vezetésük alatt álló intézményben feladataikat magas színvonalon, a leendő ellátottak érdekében végezzék. Mindezt a felügyeleti hatóság ellenőrzi is. A szolgáltatók az intézményt ténylegesen irányító, vagy arra hatást gyakorló személyek esetében úgy állapítják meg ezen személyek javadalmazását, hogy az összhangban legyen az intézményben végzett munkájukkal, teljesítményükkel, és ezeket az elveket nyilvánosságra is hozzák. A kockázatkezelés, a belső ellenőrzés és a biztosításmatematikus feladatköre kiemelten fontossá minősül, mivel adott esetben teljesítményük nagyban befolyásolja a későbbi szolgáltatási színvonalat is. Meghatározzák feladatköreik minimumkövetelményeit is. Abban az esetben, ha az intézmény valamely tevékenységét kiszervezi más szolgáltatóhoz, tagjainak és ellátottainak garantálnia kell a biztonságos működést és szolgáltatást. A felügyelő hatóságot mind a kiszervezési megállapodásról, mind az abban bekövetkező esetleges változásokról tájékoztatni kell.

A 33. §-hoz

Abban az esetben, ha a szolgáltató külföldön is működik, közölni kell a nemzeti nyilvántartással, mely tagállamokban van jelen.

A 34. §-hoz

Lehetőség lesz a továbbiakban arra, hogy az egyes szolgáltatók a felügyeleti hatóságok előzetes engedélye alapján a nyugdíjkonstrukciók egészét, vagy egy részét más szolgáltatóhoz átadják. Az átadás költségeit sem az átadó, sem az átvevő szolgáltatók tagjaira nem háríthatják át. Az átadáshoz szükség van arra, hogy az érintett tagok többsége (melyet a nemzeti joggal összhangban kell számítani) előzetes jóváhagyását megszerezze az intézmény. Az átadó felügyeleti hatóság azt kell, hogy megvizsgálja, hogy a maradó tagok és ellátottak részére hosszú távon biztosított-e a szolgáltatás, illetve, hogy egyéni jogaik az átadást követően legalább ugyanazok maradjanak. Minden mást az átvevő hatóság vizsgál, vagyis a szolgáltatók közötti megállapodás feltételeit, fő jellemzőit, a várható kötelezettségek jövőbeli teljesíthetőségét, illetve a szolgáltató vezetőinek jó hírnevét, képesítésének megfelelőségét.

A 35. §-hoz

Az üzleti titokra és a foglalkoztatói nyugdíjtitokra vonatkozó pontosító rendelkezés.

A 36-38. §-hoz

A leendő tagok, a tagok és az ellátottak részére nyújtandó tájékoztatásra vonatkozó szabályok kibővülnek, meghatározásra kerül, mi az a minimum, amit a tagoknak meg kell kapniuk, és mi az a megfelelő forma, ahogyan ezt az intézmény köteles a számukra (egyértelműség, tömörség, világos, közérthető nyelvezet) elkészíteni. A tájékoztatásnak folyamatosan hozzáférhetőnek és naprakésznek kell lennie. Más és más típusú információk szükségesek a leendő tagoknak (választási lehetőségek leírása a nyugdíjkonstrukciók között, várható költségek), a tagoknak (számlaértesítő tartalma), a nyugdíjkorhatárt elérő tagoknak (legjobb becsült forgatókönyv és egy kedvezőtlen forgatókönyv), ellátottaknak (tárgyévi és várható évi szolgáltatásokról, a szolgáltatás módosításának lehetőségeiről).

A 39-40. §-hoz

Az intézményeknél kötelezően bevezetendő kockázatértékelés indoka, hogy az intézmények azonosítsák, értékeljék mindazon lehetséges kockázati tényezőket, amelyeknek hosszú távon ki van téve a működésük, illetve, amelyek hatást gyakorolhatnak a kötelezettségeik teljesítésére. Az értékelést legalább három évente, de a profil jelentős változását követően haladéktalanul el kell végezni és az erre vonatkozó szabályzatot, valamint a módosításokat be kell küldeni a felügyeleti hatóságnak.

A 41-45. §-hoz

A nyugdíjtechnikai tartalékot úgy kell megképeznie az intézményeknek, hogy a kötelezettségeit folyamatosan és tartósan teljesíteni tudja. A nyugdíjtechnikai tartalékon kívül állandó kiegészítő eszközökkel is kell rendelkeznie, mely a kockázatokhoz és a működtetni kívánt konstrukcióhoz igazodik. A nyugdíjtechnikai tartalékok legkisebb összegét biztosításmatematikai értékeléssel határozzák meg. Képzésük során figyelemmel kell lenni a tagság érdekeire, a prudenciális működési elvekre és a nyugdíjkonstrukciók legfőbb jellemzőire. Ha határon átnyúló tevékenységet végez az intézmény, mindenkor teljes tőkefedezetet kell biztosítania a nyugdíjtechnikai tartalék mögött. Amennyiben ezen feltétel nem teljesül, a felügyeleti hatóság haladéktalanul intézkedik a tagok számára megfelelő védelem újbóli megteremtéséről. Amennyiben külön felügyeleti engedély van arra vonatkozóan, hogy az említett tartalék ne álljon teljesen rendelkezésre, úgy egyúttal ütemtervet is készít az intézmény, mely a tartalék helyreállítási tervét írja le (nyugdíjtechnikai helyreállítási terv).

A 46-48. §-hoz

Az intézmények befektetési politikájával összefüggő kiegészítő rendelkezések.

A 49. §-hoz

A letétkezelésre vonatkozó előírások pontosítása. A letétkezelő esetében kimondásra kerül, hogy felelős az általa a tevékenysége nem megfelelő végzése során a tagoknak, ellátottaknak okozott azon veszteségekért, melyek a letétkezelő kötelezettségeinek elmulasztásából, vagy azok nem megfelelő végrehajtásából adódnak.

Az 50-53. §-hoz

A felügyeleti eljárásokra vonatkozó szabályok kiegészítése, pontosítása.

Az 54-55. §-hoz

A felügyeleti hatóság felülvizsgálati és értékelési eljárása kibővül, így különösen figyelnie kell az intézmény kockázati kitettségét, irányítási rendszerének megfelelőségét, stressztűrő képességét, kockázatkezelési szabályzatai alkalmazási módját.

Az 56. §-hoz

Felhatalmazó rendelkezés.

Az 57. §-hoz

Uniós jognak való megfelelés.

Az 58-59. §-hoz

Szövegcserés és hatályon kívül helyező rendelkezések.

A 60. §-hoz

A törvény előírja, hogy a befektetési vállalkozás irányítási jogkörrel rendelkező vezető testületének tagjai megfelelő időt fordítsanak a befektetési vállalkozásnál vállalt funkciójuk ellátására, valamint elvárásként fogalmazza meg a vezető testület felé, hogy a befektetési vállalkozás tevékenységeinek megértéséhez megfelelő kollektív tudással, készséggel és tapasztalattal rendelkezzen.

A 61. §-hoz

A rendelkezés felülvizsgálatának indoka, hogy az elhagyni kívánt mondat a kereskedési helyszínekre vonatkozó, a Bszt. 123. § (11) bekezdéséhez kapcsolódó rendelkezést tartalmaz, amelynek részleteit közvetlenül hatályosuló uniós szabályozás [a Bizottság (EU) 2017/575 felhatalmazáson alapuló rendelete (RTS)] határoz meg.

A 62. §-hoz

A törvény a befektetési vállalkozások helyreállítási tervének részeként a csoporton belüli pénzügyi támogatás esetleges lehetőségét is megjeleníti. Emellett rögzíti a csoportszintű helyreállítási terv célját.

A 63. §-hoz

Részletes eljárási szabályokat állapít meg a csoportszintű pénzügyi támogatásra vonatkozó megállapodás tervezetének többoldalú eljárás keretében történő jóváhagyására.

A 64. §-hoz

A csoporton belüli pénzügyi támogatás illetékes felügyeleti hatósága általi megtiltásához kapcsolódó EBH-hoz fordulás jogát rögzíti.

A 65. §-hoz

Az (EU) 2017/2399 irányelvnek való megfelelés érdekében, a befektetési vállalkozások szanálhatóságának javítása céljából egy új előresorolt, de nem elsőbbségi hitelezői osztályt hoz létre, amelynek a kielégítési sorrendben elfoglalt helye a szavatolótőke-instrumentumok és a szavatolótőke-instrumentumnak nem minősülő alárendelt kötelezettségek előtt, de az előresorolt kötelezettségek mögött van.

A 66. §-hoz

A 2014/65/EU irányelv 18. cikk (6) bekezdésének való megfelelést biztosítja az OTF tekintetében.

A 67. §-hoz

A 2014/65/EU irányelv 73. cikk (2) bekezdésének, valamint a 77. cikk (1) bekezdésének való megfelelést biztosítja az adatszolgáltatási tevékenységet végző tekintetében.

A 68. §-hoz

A helyreállítási tervek Felügyelet általi értékelésére állapít meg kiegészítő rendelkezéseket.

A 69. §-hoz

A törvény kimondja, hogy az összevont alapú felügyeletet ellátó Felügyelet a helyreállítási tervet az érintett illetékes felügyeleti hatóságnak, a rendszerszinten jelentős fióktelep felügyeleti hatóságának, a szanálási feladatkörében eljáró MNB-nek, valamint a leányvállalatok felügyeleti hatóságának is megküldi.

A 70. §-hoz

A 2014/65/EU irányelv 95. cikkének való megfelelést biztosítja.

A 71. §-hoz

Jogharmonizációs záradék kiegészítése.

A 72. §-hoz

Pontosító, illetve technikai módosító rendelkezések.

A 73. §-hoz

Szövegpontosító rendelkezés.

A 74-78. §-hoz

A kötelező gépjármű-felelősségbiztosítási (a továbbiakban: kgfb.) díjak pontosabb kalkulálása érdekében lehetővé teszi a törvény, hogy a Felügyelet részére kgfb. adatszolgáltatást teljesítő biztosítók a Felügyelet által - ezen adatszolgáltatásokból nyert adatokból - létrehozott, személyes adatokat nem tartalmazó adatbázisból a kötelező díjhirdetésükhöz szükséges biztosításmatematikai számítások elvégzéséhez díjmentesen, összesített - személyes adatot és üzleti titkot nem tartalmazó - szerződés- és káradatokat igényelhessenek. A kötelező gépjármű-felelősségbiztosításról szóló 2009. évi LXII. törvényben foglalt, egyéb szervek által működtetett nyilvántartások (kártörténeti nyilvántartás, kötvénynyilvántartás) más - a törvényben meghatározott - célt szolgálnak, egyedi ügyekre vonatkozó, személyes adatokat tartalmazó lekérdezést tesznek lehetővé, amely működési mechanizmus nem alkalmas a KKTA kapcsán megvalósuló, a kötelező biztosítói díjhirdetéshez szükséges biztosításmatematikai számítások elvégzésére. Mindezeken túl a KKTA adatköre - létrehozásának célja okán - csak részben fedi le a fenti nyilvántartások adatköreit, pl. tartalmaz összegszerű adatokat, így pl. díjadatokra, kárkifizetésekre és kártartalékokra vonatkozó adatokat, amelyeket azok nem. A Felügyelet felé szolgáltatandó adatok köre nem bővül.

Mivel a biztosítók sokszor csak késve szereznek tudomást a kötelező gépjárműfelelősségbiztosítási szerződések érdekmúlással történő megszűnéséről, a törvény kimondja, hogy csak az erről történő tudomásszerzésüktől számított 15 napon belül kell a kötvénynyilvántartó és a kártörténeti nyilvántartó szervet informatikai rendszerükön keresztül értesíteniük a biztosítási szerződés megszűnéséről, valamint a törvényben megjelölt adatokról.

A 79. §-hoz

A rendelkezés a pénzforgalmi szolgáltatás nyújtásáról szóló 2009. évi LXXXV. törvény 38/A-38/C. §-aiban meghatározott biztonsági intézkedések alkalmazásának kötelezettségét a Bizottság 2017. november 27-i (EU) 2018/389 felhatalmazáson alapuló rendeletének hatálybalépéséhez igazítja. Szükséges egyértelműsíteni, hogy a hivatkozott szakaszokkal érintett harmadik feles kártyaalapú készpénzhelyettesítő fizetési eszközt kibocsátó pénzforgalmi szolgáltatók, fizetéskezdeményezési szolgáltatást végző szolgáltatók és számlainformációs szolgáltatást végző pénzforgalmi szolgáltatók a rendelet hatálybalépését követően kizárólag olyan online módon hozzáférhető fizetési számlák esetében végezhessék ezen szolgáltatásaikat, amely fizetési számlák nem korlátozott rendeltetésűek.

A 80. §-hoz

Az Európai Unió Hivatalos Lapjának 2018. március 13-i, L 69. számában jelent meg az (EU) 2015/2366 európai parlamenti és tanácsi irányelvnek az erős ügyfél-hitelesítésre, valamint a közös és biztonságos nyílt kommunikációs standardokra vonatkozó szabályozástechnikai standardok tekintetében történő kiegészítéséről szóló, a Bizottság 2017. november 27-i (EU) 2018/389 felhatalmazáson alapuló rendelete. Szükséges a törvény átmeneti rendelkezéseinek a bizottsági rendelet hatálybalépéséhez történő igazítása.

A 81. §-hoz

Az Európai Unió Hivatalos Lapjának 2018. április 23-i, L 102. számában az irányelv belső hivatkozásait érintő helyesbítések jelentek meg a belső piaci pénzforgalmi szolgáltatásokról és a 2002/65/EK, a 2009/110/EK és a 2013/36/EU irányelv és a 1093/2010/EU rendelet módosításáról, valamint a 2007/64/EK irányelv hatályon kívül helyezéséről szóló, 2015. november 25-i (EU) 2015/2366 európai parlamenti és tanácsi irányelvhez. A helyesbítések okán a pénzforgalmi szolgáltatás nyújtásáról szóló törvény pontosítása is szükségessé vált.

A 82. §-hoz

Hatályát vesztő rendelkezést tartalmaz.

A 83. §-hoz

A teljes hiteldíj mutató kereskedelmi kommunikációban történő feltüntetésére vonatkozó szövegpontosítás.

A 84. és 91. §-hoz

A Magyar Nemzeti Bank jelezte, hogy a Pénzügyi Stabilitási Tanácsnak évente több ezer döntést kell meghoznia a hatályos jogszabályok alapján, amely a testület működésének ellehetetlenítésével fenyeget. Ezért a Magyar Nemzeti Bank javaslata alapján a Magyar Nemzeti Bank elnöke felhatalmazást kap arra, hogy egyes, korábban a Pénzügyi Stabilitási Tanács feladatkörébe tartozó döntések meghozatalára a Magyar Nemzeti Bank valamely szervét vagy vezetői megbízatással rendelkező személyét jelölje ki.

A 85. §-hoz

A módosítás az MNB felügyelőbizottsági tagjainak megbízatási időtartamát érinti.

A 86. §-hoz

A rendelkezések az MNB illetékes hatóságként történő kijelölését valósítják meg több uniós rendelet vonatkozásában.

A 87. §-hoz

A Magyar Nemzeti Bankról szóló törvénynek a foglalkoztatói nyugdíjról és intézményeiről szóló 2007. évi CXVII. törvény (a továbbiakban: Fnyt.) módosításához kapcsolódó módosítása.

A 88. és a 89. § (1) bekezdéséhez

A pénzügyi eszközökben és pénzügyi ügyletekben referenciamutatóként vagy a befektetési alapok teljesítményének méréséhez felhasznált indexekről, valamint a 2008/48/EK és a 2014/17/EU irányelv, továbbá az 596/2014/EU rendelet módosításáról szóló (EU) 2016/1011 európai parlamenti és tanácsi rendelet 42. cikkével való összhang biztosítása érdekében szükséges módosítás.

A 89. § (2) bekezdéséhez

Az értékpapírosítás általános keretrendszerének meghatározásáról, az egyszerű, átlátható és egységesített értékpapírosítás egyedi keretrendszerének létrehozásáról, valamint a 2009/65/EK, a 2009/138/EK és a 2011/61/EU irányelv és az 1060/2009/EK és a 648/2012/EU rendelet módosításáról szóló (EU) 2017/2402 rendelet 32. cikkével való összhang biztosítása érdekében szükséges módosítás.

A 90. §-hoz

A 2014/65/EU irányelv 82. cikk (1) bekezdésének átültetéséhez kapcsolódó kiegészítés.

A 92. §-hoz

A Magyar Nemzeti Bankról szóló 2013. évi CXXXIX. törvény (a továbbiakban: MNB-tv.) 18. § (4) bekezdésének módosításához kapcsolódó átmeneti rendelkezés.

A 93-94. §-hoz

Jogharmonizációs záradék pontosítása és az Fnyt. módosításához kapcsolódó kiegészítése.

A 95. §-hoz

Szövegcserés rendelkezések.

A 96. §-hoz

Hatályukat vesztő rendelkezések.

A 97. §-hoz

Az Európai Unió Hivatalos Lapjának 2018. április 23-i, L 102. számában az irányelv belső hivatkozásait érintő helyesbítések jelentek meg a belső piaci pénzforgalmi szolgáltatásokról és a 2002/65/EK, a 2009/110/EK és a 2013/36/EU irányelv és a 1093/2010/EU rendelet módosításáról, valamint a 2007/64/EK irányelv hatályon kívül helyezéséről szóló, 2015. november 25-i (EU) 2015/2366 európai parlamenti és tanácsi irányelvhez. A helyesbítések okán az egyes fizetési szolgáltatókról szóló törvény pontosítása is szükségessé vált.

A 99. §-hoz

Az törvény kimondja, hogy - a vonatkozó feltételek teljesülése esetén - a pénzügyi vállalkozás kiegészítő biztosításközvetítői tevékenységet is végezhet.

A nagyobb hitelintézetek jellemzően bankcsoport tagjaként, nem ritkán csoportirányító hitelintézetként működnek. A csoportszintű működés során mind a működési hatékonyság növelése, mind az azonosan magas színvonalú ügyfélkiszolgálás biztosítása azt indokolja, hogy a csoportirányító hitelintézet infrastruktúrája és tudásközpontja csoportszinten hasznosuljon, így biztosítva a banki prudens működés csoportszintű érvényesülését.

Mindezek alapján indokolt, hogy a csoportirányító hitelintézet a vele szoros kapcsolatban álló leányvállalatok részére bizonyos, nem az ellenőrzött leányvállalat alapvető tevékenységéhez kapcsolódó, hanem az általános működést, annak prudenciáját és jogszerűségét biztosító szolgáltatásokat nyújthasson. Az e körbe tartozó tevékenységek köre valamennyi csoporttag vonatkozásában jelentős átfedéseket mutat (elsősorban számviteli, könyvelési, bérszámfejtési és HR adminisztrációs, informatikai és információbiztonsági, irattározási és iratkezelési, jogi tanácsadási, marketing és kommunikációs szolgáltatások), így a törvénynek releváns hatékonyságnövelési hatása lehet.

A módosítás hatékonyabbá teheti a csoporton belüli adatszolgáltatást is, amelynek segítségével a hitelintézetek csoportalapú felügyelete is egyszerűsödik. A csoportirányító hitelintézet saját szabályozásával biztosítja, hogy kizárólag olyan tevékenységek tartozzanak ebbe a körbe, amelyeket a hitelintézet a saját működése kapcsán is mindenképpen ellát, és ebben a tekintetben a kifejezetten pénzügyi, kiegészítő pénzügyi szolgáltatás végzésétől nagyrészt elkülönült személyi és technikai forrásokkal rendelkezik, így ezen tevékenységek csoporton belüli nyújtása nem veszélyezteti a profiltisztasági követelményt.

A 100. §-hoz

A kiegészítés célja a betétbiztosítási rendszerekről szóló 2014/49/EU irányelvnek való pontosabb megfelelés biztosítása.

A 101. §-hoz

Az (EU) 2017/2399 irányelvnek való megfelelés érdekében, a hitelintézetek szanálhatóságának javítása céljából egy új előresorolt, de nem elsőbbségi hitelezői osztályt hoz létre, amelynek a kielégítési sorrendben elfoglalt helye a szavatolótőke-instrumentumok és a szavatolótőke-instrumentumnak nem minősülő alárendelt kötelezettségek előtt, de az előresorolt kötelezettségek mögött van.

A 102. §-hoz

A megfelelő tőkeellátottságú, prudens intézmények esetében indokolt a befektetési korlátok részbeni enyhítése, az intézményi fejlődést támogató szabályozási elmozdulás a rövid, közép és hosszú távú stabilitás figyelése és fenntartása mellett.

A 103. §-hoz

A törvény elvárásként fogalmazza meg a hitelintézetek vezető testülete felé, hogy a hitelintézet tevékenységeinek megértéséhez megfelelő kollektív tudással, készséggel és tapasztalattal rendelkezzen.

A 104. §-hoz

A törvény a hitelintézetek helyreállítási tervének részeként a csoporton belüli pénzügyi támogatás esetleges lehetőségét is megjeleníti. E mellett rögzíti a csoportszintű helyreállítási terv célját.

A 105. §-hoz

A helyreállítási tervek Felügyelet általi értékelésére állapít meg kiegészítő rendelkezéseket.

A 106. §-hoz

A törvény kimondja, hogy az összevont alapú felügyeletet ellátó Felügyelet a helyreállítási tervet az érintett illetékes felügyeleti hatóságnak, a rendszerszinten jelentős fióktelep felügyeleti hatóságának, a szanálási feladatkörében eljáró MNB-nek, valamint a leányvállalatok felügyeleti hatóságának is megküldi.

A 107. §-hoz

Kiegészíti az OBA feladatait a betétbiztosítási rendszerekről szóló 2014/49/EU irányelvnek való teljesebb megfelelés érdekében.

A 108. §-hoz

Az (1) bekezdés javítja a hivatkozást a 33. § módosításával összefüggésben. A (2) bekezdés kiegészíti az OBA tájékoztatással kapcsolatos feladatait a határon átnyúló szolgáltatás vonatkozásában a betétbiztosítási rendszerekről szóló 2014/49/EU irányelv előírásának megfelelően.

A 109. §-hoz

A kiegészítés a betétbiztosítási rendszerekről szóló 2014/49/EU irányelvnek megfelelően pontosítja a betétbiztosítás alól kizárt betétek és eszközök körét.

A 110. §-hoz

A legfeljebb ötvenezer euró összeghatárig járó kártalanítás jelenleg nem illeti meg az örökösöket. Indokolt a magasabb összegű kártalanításra való jogosultságot az örökösök részére is biztosítani, a betét fölötti rendelkezési jog megnyílásától számított három hónapos időtartamig.

A 111. §-hoz

Kijelöli a 2009/716/EK határozat 4. cikk (2) bekezdése szerinti hatáskörrel rendelkező hatóságot.

A 112. §-hoz

Meghatározza, hogy mikor kell az OBA által előírt, ugyanakkor elhalasztott rendkívüli fizetési kötelezettséget a hitelintézetnek teljesíteni.

A 113. §-hoz

A módosítás szerint a hitelintézet jogsértő magatartása esetén az OBA-nak a Felügyelet erről szóló tájékoztatásával egyidejűleg a Felügyelet intézkedését, bírság kiszabását is kezdeményeznie kell.

A 114. §-hoz

Részletes eljárási szabályokat állapít meg a csoportszintű pénzügyi támogatásra vonatkozó megállapodás tervezetének többoldalú eljárás keretében történő jóváhagyására.

A 115. §-hoz

A csoporton belüli pénzügyi támogatás megtiltásához kapcsolódó EBH-hoz fordulás jogát rögzíti.

A 116. §-hoz

A módosítás kiegészíti a hitelintézetre vonatkozó tájékoztatási kötelezettséget a kártalanítás pénzneméről szóló tájékoztatással. A tájékoztatást a szerződéskötést megelőzően is biztosítani kell.

A 117. §-hoz

A módosítás egyértelművé teszi, hogy a betét reklámozása során a betétbiztosítással kapcsolatban a betétbiztosítási emblémán kívül más információt nem lehet szerepeltetni.

A 118. §-hoz

A Polgári Törvénykönyv 6:7. § (3) bekezdése szerint írásba foglaltnak kell tekinteni a jognyilatkozatot akkor is, ha annak közlésére a jognyilatkozatban foglalt tartalom változatlan visszaidézésére, a nyilatkozattevő személyének és a nyilatkozat megtétele időpontjának azonosítására alkalmas formában kerül sor. Mindehhez képest a hitelintézetekről és a pénzügyi vállalkozásokról szóló 2013. évi CCXXXVII. törvény fogalmai szerinti azonosított elektronikus út lényegét tekintve tartalmilag azonos konjunktív feltételeket határoz meg, így külön definiálása jogbizonytalansághoz vezethet. A törvény egyúttal a legalább fokozott biztonságú elektronikus aláírással ellátott elektronikus okirati formát, mint írásbeli szerződést láttató szabályt is törli, miután az a Ptk. 6:7. § (3) bekezdés szűkítéseként is értelmezhető. A törvény végezetül az alaki követelmény megsértéséhez közjogi szankcióként a Felügyelet intézkedését, bírság alkalmazását rendeli.

A 119. §-hoz

A jogharmonizációs záradék kiegészítése.

A 120. §-hoz

Szövegcserés módosítások.

A 121. §-hoz

Hatályukat vesztő rendelkezések.

A 122. §-hoz

Az Európai Parlament és Tanács 2017. október 25-i (EU) 2017/1991 rendelete többek között olyan értelemben módosította az európai kockázatitőke-alapokról szóló 345/2013/EU rendeletet, valamint az európai szociális vállalkozási alapokról szóló 346/2013/EU rendeletet, hogy - a korábbiaktól eltérően - nemcsak ún. küszöbérték alatti alapokat kezelő befektetési alapkezelők kezelhetik az EuVECA és ESZVA alapokat. A módosító rendelet e rendelkezésének megfelelő lehetőséget a törvényben is meg kell jeleníteni.

A 123. §-hoz

A módosítás azt célozza, hogy az európai gyakorlatnak megfelelően a befektetési alapkezelő ne csak a saját maga által kezelt kollektív befektetési értékpapír forgalmazását láthassa el.

Az új definíció bevezetése a pénzpiaci alapokról szóló, 2017. június 14-i (EU) 2017/1131 európai parlamenti és tanácsi rendelet hazai alkalmazásának biztosítása érdekében szükséges.

A 124. §-hoz

Az értékpapírosítás általános keretrendszerének meghatározásáról, az egyszerű, átlátható és egységesített értékpapírosítás egyedi keretrendszerének létrehozásáról, valamint a 2009/65/EK, a 2009/138/EK és a 2011/61/EU irányelv és az 1060/2009/EK és a 648/2012/EU rendelet módosításáról szóló (EU) 2017/2402 európai parlamenti és tanácsi rendelet 38. cikkével való összhang biztosítása érdekében szükséges módosítás.

A 125. §-hoz

Az értékpapírosítás általános keretrendszerének meghatározásáról, az egyszerű, átlátható és egységesített értékpapírosítás egyedi keretrendszerének létrehozásáról, valamint a 2009/65/EK, a 2009/138/EK és a 2011/61/EU irányelv és az 1060/2009/EK és a 648/2012/EU rendelet módosításáról szóló (EU) 2017/2402 európai parlamenti és tanácsi rendelet 41. cikkével való összhang biztosítása érdekében szükséges módosítás.

A 126. §-hoz

Jogharmonizációs záradék.

A 127. §-hoz

Pontosító jellegű szövegcserés módosításokat tartalmaz.

A 128. §-hoz

Hatályát vesztő rendelkezés.

A 129. §-hoz

A jogalkalmazás elősegítése érdekében további, a törvény által használt fogalmakra ad meghatározást.

A 130. §-hoz

Tekintve, hogy a szanálási feladatkörében eljáró MNB által készített szanálási terv a szanálási feltételek fennállása esetén a Felügyelet által az intézménnyel szemben alkalmazható lehetséges intézkedéseket is tartalmaz, szükséges a tervet, valamint annak módosítását megosztani a Felügyelettel.

A 131. §-hoz

A csoportszintű szanálás esetén adott esetben több EGT-állam szanálásfinanszírozási rendszerének igénybevételére is sor kerülhet. Mindezek alapján a törvény külön is nevesíti, hogy a szanálási terv készítésekor erre külön figyelmet kell fordítani.

A 132. §-hoz

A törvény rögzíti, függetlenül attól, hogy a többoldalú eljárás eredménytelensége okán a szanálási feladatkörében eljáró MNB kizárólag az EU-szintű anyavállalat tekintetében hoz határozatot, ennek meghozatalakor figyelembe kell vennie az eljárásban részt vevő EGT-állam szanálási hatósága által kifejtett véleményeket, fenntartásokat.

A 133. §-hoz

Pontosítja a szanálhatóság akadályainak kezelésére és megszüntetésére irányuló eljárásrendet.

A 134. §-hoz

A szanálási akadályok megszüntetéséhez kapcsolódó eljáráshoz kapcsolódva rögzíti, hogy a szanálási feladatkörében eljáró MNB-nek a Felügyelettel és adott esetben a makroprudenciális feladatkörében eljáró MNB-vel is egyeztetnie kell.

A 135. §-hoz

A törvény kimondja, hogy a szanálási intézkedések meghozatala és a szanálási jogosultságok gyakorlása során az érintett intézmény munkavállalói képviselőit is tájékoztatni kell, valamint szükség esetén egyeztetést kell velük folytatni.

A 136. §-hoz

A csoportszintű szanálás finanszírozási tervére állapít meg részletszabályokat.

A 137. §-hoz

Pontosítja a hitelezői feltőkésítésből kizárt kötelezettségeket.

A 138. §-hoz

A szanálási feladatkörében eljáró MNB-nek módja van arra, hogy a törvényi feltételek megléte esetén egy vagy több kötelezettséget, vagy egy kötelezettség osztályt kizárjon a hitelezői feltőkésítésből, amelyhez kapcsolódóan a Szanálási Alap pénzeszközt nyújthat a szanálás alatt álló intézmény részére. A törvény ezen, a Szanálási Alap által adható hozzájárulásra vonatkozó szabályokat pontosítja.

A 139. §-hoz

Az eszközelkülönítés mint szanálási eszköz mellett alkalmazandó hitelezői feltőkésítés összegének meghatározására állapít meg rendelkezést.

A 140. §-hoz

A törvény kimondja, hogy a csoportszintű szanálási hatóságként eljáró MNB nem fordulhat az EBH-hoz, ha a csoport másik EGT-államban lévő leányvállalatára meghatározott MREL követelmény egy meghatározott szint alatti eltérés alatt van.

A 141. §-hoz

A szanálási feladatkörében eljáró MNB származtatott ügyletekhez kapcsolódó leírási és átalakítási hatásköre gyakorlásához állapít meg kisegítő szabályokat.

A 142. §-hoz

Egyértelműsíti, hogy a szanálási feltételek teljesülésekor a szanálási feladatkörében eljáró MNB köteles gyakorolni a tőkeelemek leírására vagy átalakítására vonatkozó jogosultságát.

A 143. §-hoz

Pontosítja a kiegészítő alapvető és járulékos tőkeelemek leírására vonatkozó rendelkezéseket.

A 144. §-hoz

A törvény a lehetséges állami pénzügyi stabilizációs eszközök alkalmazásához kapcsolódva kimondja, hogy a pénz-, tőke- és biztosítási piac szabályozásáért felelős miniszter határozatát megelőzően - az alkalmazandó stabilizációs eszköztől függően - egyeztet a szanálási feladatkörében eljáró MNB-vel, a jegybanki feladatkörében eljáró MNB-vel, illetve a Felügyelettel.

A 145. §-hoz

A szanálási feladatkörében eljáró MNB általános szanálási jogosultságaként is megjeleníti a szanálás alatt álló intézmény jogának, eszközének és kötelezettségének más szervezethez történő átruházását.

A törvény ezen felül főszabályként kizárja, hogy a szanálási eszközök alkalmazásakor és a szanálási jogosultságok gyakorlásakor a hatóság döntése más személy jóváhagyásához vagy hozzájárulásához legyen kötve.

A 146. §-hoz

A harmadik ország joga alá tartozó tagsági részesedések kezelésére állapít meg kiegészítő rendelkezéseket.

A 147. §-hoz

A másik EGT-állam szanálási hatósága által alkalmazott intézkedésekre állapít meg kollíziós szabályokat.

A 148. §-hoz

Kiegészíti az egyes szerződéses feltételek kizárására vonatkozó szabályokat az intézménnyel azonos csoportba tartozó felekkel kötött szerződések kezelése tekintetében.

A 149. §-hoz

Pontosítja a szanálási feladatkörében eljáró MNB-nak a szerződés felmondási jog ideiglenes felfüggesztésére vonatkozó jogosultságát.

A 150. §-hoz

A szanálási intézkedésekről adandó tájékoztatás tekintetében kisegítő szabályt állapít meg a szabályozott piacra be nem vezetett instrumentumok tulajdonosai tájékoztatása vonatkozásában.

A 151. §-hoz

Pontosítja a harmadik országbeli szanálási eljárások elismerésére és végrehajtására vonatkozó rendelkezéseket.

A 152. §-hoz

A törvény kimondja, hogy a szanálási feladatkörében eljáró MNB kizárólag abban az esetben köthet harmadik országokkal együttműködési megállapodást, ha az Európai Unió azonos tárgyban nem kötött megállapodást.

A 153. §-hoz

A Szanálási Alap vagyonának felhasználhatóságát kiegészíti a más EGT-állam szanálást finanszírozó rendszere számára történő önkéntes kölcsönnyújtással.

A 154. §-hoz

Meghatározza a más EGT-állam szanálást finanszírozó rendszere számára a Szanálási Alap által történő kölcsönnyújtás feltételeit.

A 155. §-hoz

A törvénynek megfelelően a Szanálási Alap kizárólag akkor vehet fel hitelt, valamint bocsáthat ki kötvényt, ha a tagjai által fizetett díjak nem elégségesek a finanszírozási rendszer alkalmazása során felmerült költségek fedezésére.

A 156. §-hoz

A törvény egyfelől a Szanálási Alap szükséges eszközeinek célszintjeként rögzíti a Magyarországon engedélyezett hitelintézetek biztosított betétállománya kártalanítási összeghatárának 1%-át, másrészt további szabályokat állapít meg a díjfizetési kötelezettségek megállapítására.

A 157. §-hoz

A Szanálási Alaphoz a harmadik országbeli intézmények magyarországi fióktelepei is kötelesek csatlakozni, a törvény az ehhez kapcsolódó átmeneti szabályt állapítja meg.

A 158. §-hoz

A jogharmonizációs záradék kiegészítése.

A 159. §-hoz

Technikai szövegcserés módosításokat tartalmaz.

A 160. §-hoz

Hatályát vesztő rendelkezések.

A 161. §-hoz

A viszontbiztosítási tevékenység fogalmát bővíti a foglalkoztatói nyugellátást szolgáltató intézmények tevékenységéről és felügyeletéről szóló, 2016. december 14-i (EU) 2016/2341 európai parlamenti és tanácsi irányelvnek megfelelően.

A 162. §-hoz

Egyértelműsíti, hogy a tevékenységi engedély visszavonását követően a biztosító és a viszontbiztosító végezhet biztosítási vagy viszontbiztosítási tevékenységet, azonban csak korlátozott mértékben.

A 163. §-hoz

A szakmai alkalmasság és üzleti megbízhatóság követelményének megfelelő, folyamatos érvényesülése érdekében tett rendelkezés.

A 164. §-hoz

A törvény egyértelműsíti a befektetési egységhez kötött életbiztosításoknak minősülő biztosítási alapú befektetési termékek és a befektetési egységhez kötött életbiztosításoknak nem minősülő biztosítási alapú befektetési termékek kapcsán nyújtandó ügyfél-tájékoztatás közötti különbségtételt, miszerint a befektetési egységhez kötött életbiztosításoknak minősülő biztosítási alapú befektetési termékek esetén többlettájékoztatási kötelezettség áll fenn, amelynek tartalmát és formáját a pénz-, tőke- és biztosítási piac szabályozásáért felelős miniszter rendeletben állapítja meg.

A 165. §-hoz

Pontosító, kiegészítő jellegű rendelkezés.

A 166. §-hoz

A törvény kimondja, hogy a kiegészítő biztosításközvetítői tevékenységet végző gazdálkodó szervezetnek értékesítési tevékenységért felelős személyei és nem vezetői vannak.

A 167. §-hoz

A törvény rögzíti, hogy a kiegészítő biztosításközvetítői tevékenységet végző személy megbízója csak biztosító, csak alkusz vagy csak többes ügynök lehet, egyidejűleg azonban több megbízó nem lehet, továbbá a kiegészítő biztosításközvetítői tevékenységet végző személy e tevékenysége végzésére további megbízást nem adhat.

A 168. §-hoz

A kiegészítő biztosításközvetítői tevékenységet végző személy ügyfél-tájékoztatására vonatkozó kiegészítő szabályokat állapít meg.

A 169-170. §-hoz

Egyértelműsíti, hogy a biztosításközvetítői tevékenység irányításáért felelős természetes személy az adott többes ügynöknél, illetve alkusznál értékesítési tevékenységért felelős vezetői pozíciót is elláthat.

A 171-172. és 174-175. §-hoz

A Felügyelet által vezetett nyilvántartásra, valamint a biztosító, a többes ügynök és az alkusz által vezetett belső nyilvántartásra vonatkozó pontosító jellegű rendelkezések.

A 173. §-hoz

A törvény kimondja, hogy a kiegészítő biztosításközvetítői tevékenységet végző gazdálkodó szervezetnek értékesítési tevékenységért felelős személyei és nem vezetői vannak.

A 176-178. §-hoz

A fióktelepen keresztül, állandó jelenlét formájában vagy határon átnyúló szolgáltatás keretében történő biztosításközvetítői tevékenység végzésére vonatkozó kiegészítő és pontosító jellegű rendelkezések.

A 179-180. §-hoz

Az Európai Unió jogának való megfelelést rögzítő rendelkezések.

A 181. §-hoz

Szövegcserés módosításokat tartalmaz.

A 182. §-hoz

Hatályukat vesztő rendelkezések.

-----STARTING---POINT---VEGE---

A 184. §-hoz

Hatályba lépésről szóló rendelkezések.

A 185. §-hoz

A sarkalatossági klauzula megjelenítését az MNB-tv. 13. §-ának és 18. § (4) bekezdésének módosítása, valamint az MNB-tv. új 183/J. §-a miatt szükséges rendelkezések indokolják.

A 186. §-hoz

Jogharmonizációs záradék.