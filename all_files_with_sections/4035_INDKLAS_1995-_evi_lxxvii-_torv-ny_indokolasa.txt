1995. évi LXXVII. törvény indokolása

a Magyar Köztársaság és a Lett Köztársaság között Rigában, 1992. augusztus 7-én aláírt baráti kapcsolatok és együttműködés alapjairól szóló szerződés kihirdetéséről

INDOKOLÁS

A Magyar Köztársaság külügyminisztere és a Lett Köztársaság külügyminisztere Rigában, 1992. augusztus 7-én írta alá a két állam között a baráti kapcsolatok és együttműködés alapjairól szóló Szerződést.

Az Országgyűlés 89/1993. (XI. 17.) OGY számú határozatával erősítette meg a Szerződést. A Szerződés 1994. április 19-én lépett hatályba.

A nemzetközi szerződésekkel kapcsolatos eljárásról szóló 1982. évi 27. tvr. 13. szakaszának (1) bekezdése alapján az Országgyűlés által megerősített szerződéseket törvénnyel kell kihirdetni.

A törvény a kihirdetését követő 8. napon lép hatályba, rendelkezéseit azonban a Szerződés hatályba lépése napjától, 1994. április 19-től kell alkalmazni.