2005. évi XIII. törvény indokolása

a Nemzeti Sporthivatal felügyeletének változásával összefüggésben szükséges törvénymódosításokról

-----STARTING---POINT---ALTALANOS--- 

A törvény a Nemzeti Sporthivatal (a továbbiakban: NSH) országos hatáskörű központi - közigazgatási szerv felügyeletének változásával összefüggésben szükséges törvénymódosításokat tartalmazza.

-----STARTING---POINT---RESZLETES---

Az 1-2. §-hoz

A törvény értelmében az NSH feletti felügyeleti jogkör a Miniszterelnöki Hivatalt vezető miniszter feladat- és hatásköréből a belügyminiszter feladat- és hatáskörébe kerül. Ezzel - a Hivatal jogállásának, valamint a Kormány által történő irányításának érdemi módosítása nélkül - biztosítható, hogy a sporttal kapcsolatos állami feladatok ellátása, az államigazgatási szinten megvalósuló sportirányítás közelebb kerüljön a helyi önkormányzatokhoz, ezzel is segítve a magyar sport további fejlődését, különös figyelemmel a szabadidősport és az iskolai sport, diáksport területeire. Az NSH felügyeletének a belügyminiszterhez történő áthelyezése összhangban van továbbá az állami és önkormányzati tulajdonú sportcélú ingatlanfejlesztés célkitűzéseivel.

A törvény 2. §-a az egyes sportcélú ingatlanok tulajdoni helyzetének rendezéséről szóló 1996. évi LXV. törvénynek az NSH felügyeletét ellátó szervre utaló rendelkezését módosítja.

A 3. §-hoz

Az NSH felügyeletét ellátó szerv változásával az NSH költségvetési cím áthelyezése szükséges a X. Miniszterelnökségből a XI. Belügyminisztérium fejezethez.

-----STARTING---POINT---VEGE---