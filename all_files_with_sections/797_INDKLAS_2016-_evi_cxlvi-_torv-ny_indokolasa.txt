2016. évi CXLVI. törvény indokolása

a szakképzési és felnőttképzési hatósági feladatok átadásával összefüggő egyes törvények módosításáról

-----STARTING---POINT---ALTALANOS--- 

Az Országgyűlés 2016. október 11-én fogadta el a központi hivatalok felülvizsgálatával és a járási (fővárosi kerületi) hivatalok megerősítésével összefüggő egyes törvények módosításáról, valamint egyes költségvetési szervek feladatainak átadásáról szóló 2016. évi CIV. törvényt (a továbbiakban: hatásköri törvény).

Számos, felnőttképzési hatósági- feladatkör kormányhivatalhoz történő átkerülése miatt indokolttá vált további, a komplex szakmai vizsgák szervezésével szorosan összefüggő feladatok áthelyezése is. A törvény kezdeményezi az OKJ szerinti szakmai vizsgák elnökeinek kijelölése, a központi vizsgaszervezés (vizsgaközpontok működtetése), a felnőttképzési, szakképzési nyilvántartások vezetésével összefüggő adatkezelés, valamint a jogszabályok által jelenleg a Nemzeti Szakképzési és Felnőttképzési Hivatal (a továbbiakban: NSZFH) hatáskörébe utalt egyéb feladatok és kapcsolódó hatáskörök áthelyezését a kijelölt kormányhivatalhoz.

Az áthelyezés lehetővé teszi a felnőttképzés teljes rendszerének egy intézmény keretei közötti egységes működtetését és felügyeletét, mely biztosítja és gyorsítja a felnőttképzés hatékonyságának erősödését, továbbá növeli a szakmai vizsgáztatás minőségét.

Ezen kívül a fent bemutatott feladatok egy szervezeti keretben történő működtetése megakadályozza, hogy azok ellátása és a kapcsolódó szervezeti folyamatok széttöredezzenek, növeli hatékonyságukat, ráadásul nem eredményez többleterőforrás-igényt. Emellett a feladatok áthelyezése eredményeképpen a komplex szakmai vizsgáztatással összefüggő feladatokhoz kapcsolatos adatszolgáltatás égy hivatalon belül könnyen és folyamatba építetten (bürokráciamentesen) történhet meg.

-----STARTING---POINT---RESZLETES---

Az 1. §-hoz

A törvény a szakképzési megállapodás intézményének kivezetésével egyszerűbbé, átláthatóbbá kívánja tenni az állam által támogatott képzésekhez kapcsolódó költségvetési hozzájárulás feltételrendszerét.

A 2-3. §-hoz

Biztosítja, hogy a kormányhivatal által meghozott döntésekről a szakképesítésért felelős miniszter, valamint az állami szakképzési és felnőttképzési szerv mellett a szakképzési feladatot ellátó hatóság is tájékoztatást kapjon.

A 4. §-hoz

A törvény a szakképzési megállapodás intézményének kivezetésével egyszerűbbé, átláthatóbbá kívánja tenni az állam által támogatott `képzésekhez kapcsolódó költségvetési hozzájárulás feltételrendszerét, kizárólagos feltételként szerepeltetve a továbbiakban a szakmaszerkezeti döntést.

Az 5. §-hoz

Számos felnőttképzési hatósági feladatkör kormányhivatalhoz történő átkerülése miatt a törvény további, a komplex szakmai vizsgák szervezésével szorosan összefüggő feladatok áthelyezését rendeli el a felnőttképzés rendszerének harmonikus és összehangolt működése érdekében.

A 6. §-hoz

A törvény szerint a megyei fejlesztési és képzési bizottságok javaslatait a hatóság összesíti, és az állami szakképzési és felnőttképzési szerv terjeszti a miniszter elé.

A 7. §-hoz

A törvény a szakképzési megállapodás intézményének kivezetésével egyszerűbbé, átláthatóbbá kívánja tenni az állam által támogatott képzésekhez kapcsolódó költségvetési hozzájárulás feltételrendszerét, kizárólagos feltételként szerepeltetve a továbbiakban a szakmaszerkezeti döntést.

A 8. §-hoz

Számos felnőttképzési hatósági feladatkör kormányhivatalhoz történő átkerülése miatt szükséges a komplex szakmai vizsgáztatással összefüggő feladatokat ellátó szervezet kijelölésére, és feladatainak meghatározására vonatkozó felhatalmazás megadása.

A 9. §-hoz

A komplex szakmai vizsgáztatással összefüggő feladatellátás változásához kapcsolódó szövegcserés módosításokat tartalmazza.

A 10. §-hoz

A komplex szakmai vizsgáztatással összefüggő feladatellátás változásához, valamint a szakképzési megállapodás intézményének kivezetéséhez kapcsolódó hatályon kívül helyező rendelkezéseket tartalmaz.

A 11. §-hoz

A törvénynek a hatósági és a tisztán szakmai feladatok elválasztására irányuló rendelkezéseinek pontosítását célozza azzal, hogy a modulzáró vizsgák szervezése és a Felnőttképzési Szakértői Bizottság működtetése továbbra is az állami szakképzési és felnőttképzési szerv feladatkörét képezi, míg az egyes, hatósági feladatkörökhöz kapcsolódó nyilvántartási feladatokat pedig kiveszi az állami szakképzési és felnőttképzési szerv hatásköréből.

A törvény rögzíti, hogy nem lépnek hatályba 2017. január 1-jén a jelen törvénymódosítással változtatni kívánt jogszabályhelyekre vonatkozó korábbi módosító rendelkezések.

-----STARTING---POINT---VEGE---

A 12. §-hoz

A hatálybalépéshez szükséges rendelkezéseket állapítja meg.