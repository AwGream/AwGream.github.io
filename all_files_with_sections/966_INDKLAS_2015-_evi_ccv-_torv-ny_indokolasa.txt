2015. évi CCV. törvény indokolása

a kötelező gépjármű-felelősségbiztosításról szóló 2009. évi LXII. törvény módosításáról

-----STARTING---POINT---ALTALANOS--- 

Az elmúlt években a kötelező gépjármű felelősségbiztosítást kínáló egyes biztosítók az új biztosítási időszakra kedvezőbb ajánlatot csak az új ügyfelek részére tettek, így régi ügyfeleik szerződése az újakhoz képest rosszabb feltételekkel módosult. A törvény ezt a tendenciát kívánja megfordítani úgy, hogy a biztosítók korábbi ügyfeleik hűségét tudják csak díjtarifájuk kialakításánál elismerni.

-----STARTING---POINT---RESZLETES---

Az 1. §-hoz

A törvény megköveteli a biztosítóktól, hogy az ügyfeleket figyelemfelhívásra alkalmas módon értesítsék az évforduló előtt arról, hogy a díjtarifa a már meglévő ügyfél számára nem lehet hátrányosabb a biztosító új ügyfeleihez képest, továbbá arról, hogy a régi ügyfél javára hogyan módosul a szerződés az új szabályozás bevezetésének eredményeként.

A 2. §-hoz

A törvény kifejezetten rögzíti, hogy a díjtarifák közötti különbségtételre csak a régi ügyfél javára van lehetőség. Ennek a tényét a biztosító köteles a honlapján és az ügyfélfogadásra nyitva álló helyiségeiben folyamatosan feltüntetni.

-----STARTING---POINT---VEGE---

A 3. §-hoz

Hatályba léptető rendelkezést tartalmaz.