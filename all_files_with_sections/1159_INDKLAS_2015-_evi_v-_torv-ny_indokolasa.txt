2015. évi V. törvény indokolása

a földgázellátásról szóló 2008. évi XL. törvény módosításáról

-----STARTING---POINT---ALTALANOS--- 

Az Európai Unió 2009-ben elfogadott ún. Harmadik Energiacsomagja előírta a határokon átnyúló átviteli hálózatokhoz való tényleges és átlátható hozzáférés biztosítására és fenntartására vonatkozó uniós üzemi és kereskedelmi szabályzatok elfogadását. Jelen törvény célja a földgázellátásról szóló 2008. évi XL. törvény rendelkezéseinek összhangba hozása az EU tagállamaiban, így Magyarországon is közvetlenül alkalmazandó

- a földgázszállító rendszerekben alkalmazott kapacitásallokációs mechanizmusokat szabályozó üzemi és kereskedelmi szabályzat létrehozásáról és a 715/2009/EK európai parlamenti és tanácsi rendelet kiegészítéséről szóló, 2013. október 14-ei 984/2013/EU bizottsági rendelettel (a továbbiakban: 984/2013/EU rendelet) és

- a gázszállításirendszer-üzemeltetők közötti rendszeregyensúlyozásra vonatkozó üzemi és kereskedelmi szabályzat létrehozásáról szóló, 2014. március 26-ai 312/2014/EU bizottsági rendelettel (a továbbiakban: 312/2014/EU rendelet).

Az uniós előírásoknak megfelelően a földgáz-ágazati szabályozás vonatkozásában az alábbi főbb változtatások kerülnek végrehajtásra:

A földgázrendszerek működtetésének egyik alapjául szolgáló, jelenleg július 1-jétől a következő év június 30-áig tartó ún. gázév eltolódik: 2015. évtől október 1-jétől a következő év szeptember 30-áig fog tartani.

Új kapacitáslekötési időtartamokkal bővül a rendszer: a gázéves, a havi és a napi lekötés mellett megjelenik a negyedéves és a napon belüli lekötés.

Az átmeneti szabályok szerint az új gázéves kapacitáslekötési folyamatban, azaz 2015. május 11-én megszerzett kapacitás a rendszerhasználónak automatikusan jár a 2015. július 1-szeptember 30. közötti átmeneti időszakban is.

Bevezetésre kerül a gáznapon belüli újranominálás lehetősége valamennyi betáplálási-kiadási ponton a jobb kereskedelmi egyensúlyozás érdekében.

Elválik a rendszer-összekötési (az államhatárokat keresztező) pontokon és a többi betáplálási és kiadási (államhatáron belüli) pontokon történő kapacitáslekötések ideje: a rendszer-összekötési pontokon az éves lekötés: minden évben március első hétfőjén (2015. évben május 11-én), a többi betáplálási és kiadási ponton minden év augusztus első hétfőjén történik. A tárolói kapacitások lekötésének napja éves kapacitás esetén március első hétfője, az évesnél rövidebb idejű esetén a földgáztároló engedélyes üzletszabályzatában meghatározott nap.

A rendszer-összekötési pontokon a kapacitáslekötés szállítóvezeték valamennyi betáplálási és kiadási pontján az elektronikus alapú kapacitáslekötési platformon, aukció útján, a Magyar Energetikai és Közmű-szabályozási Hivatal (a továbbiakban: Hivatal) által jóváhagyott szabályok szerint történik.

A szállítóvezeték valamennyi pontján kWh alapú elszámolás kerül bevezetésre. A tárolónál szintén kWh lesz a mértékegység, az elosztóvezetéken ugyanakkor marad a MJ-ban történő elszámolás.

2017. január 1-jére kötelezővé válik az egyetemes szolgáltatásra nem jogosult 20 m3/h feletti mérővel rendelkező felhasználók gázmérőinek távadóval történő ellátása.

-----STARTING---POINT---RESZLETES---

Az 1. §-hoz

Az értelmező rendelkezések pontosítása.

A 2-6. §-hoz

A 984/2013/EU rendelet, valamint a 312/2014/EU rendelet előírásaival való összhang megteremtése a szállítási rendszerüzemeltetők feladatai vonatkozásában.

A 7-8. §-hoz

Megváltozott elnevezések átvezetése.

A 9-10. §-hoz

A 984/2013/EU rendelet előírásaival való összhang megteremtése a kereskedők feladatai vonatkozásában, köztük a bértároltatásra vonatkozó rendelkezések egyértelművé tétele.

A 11. §-hoz

A 984/2013/EU rendelet előírásaival való összhang megteremtése az egyablakos kapacitásértékesítés vonatkozásában.

A 12-14. §-hoz

A kapacitáslekötés szabályainak a 984/2013/EU rendelet által megkívánt módosítása. A rendelet célja, hogy uniós szinten összehangolt, kötelező érvényű műszaki és piaci szabályok vonatkozzanak az Európai Unió területén lévő határkeresztező vezetékekre. Ennek érdekében összehangolt aukciók kerülnek bevezetésre, megtörténik a gáznap összehangolása és a termékek szabványosítása, kapcsolt kapacitástermékek kerülnek kialakításra, valamint közös kereskedési platform jön létre.

A 15-18. §-hoz

Az egyensúlytartás szabályainak a 312/2014/EU rendelet által megkívánt módosítása. A rendelet célja egy egységes rendszer-egyensúlyozási szabályrendszer (harmonizált nominálási és egyensúlytartási szabályok, egyensúlytalansági pótdíjak, működési egyensúlytartási szabályok a szállítási rendszerüzemeltetők között, harmonizált egyensúlytartási termékek, szállítási rendszerüzemeltetői együttműködési szabályok) kialakítása.

A 19. §-hoz

A távadóval felszerelt fogyasztásmérő berendezések körét bővíti a rendszerüzemeltetői adatszolgáltatásnak a 312/2014/EU rendelet által megkívánt teljesíthetősége érdekében.

A 20. §-hoz

A Hivatal elnökének rendeletalkotási jogkörét bővíti a 312/2014/EU rendelettel összefüggésben felmerülő részletszabályok megalkotása érdekében.

A 21. §-hoz

A 2015. július 1-jétől 2016. szeptember 30-áig tartó időszak kapacitáslekötéseire vonatkozó átmeneti szabályok.

A 22. §-hoz

A 984/2013/EU rendelet szerint működtetendő platformok szabályzatai kidolgozására vonatkozó átmeneti szabályok.

A 23. §-hoz

Jogharmonizációs záradék.

A 24. §-hoz

Technikai jellegű, a megváltozott definíciók átvezetését szolgáló szövegcserés módosító rendelkezések.

A 25. §-hoz

Hatályon kívül helyező rendelkezések.

-----STARTING---POINT---VEGE---

A 26. §-hoz

Hatályba léptető rendelkezések.

A 27. §-hoz

Jogharmonizációs záradék.