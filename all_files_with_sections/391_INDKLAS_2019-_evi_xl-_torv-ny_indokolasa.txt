2019. évi XL. törvény indokolása

a mezőgazdasági termékpiacok szervezésének egyes kérdéseiről, a termelői és a szakmaközi szervezetekről szóló 2015. évi XCVII. törvény módosításáról, valamint a Nemzeti Földügyi Központ létrehozásával összefüggő egyes törvénymódosításokról

-----STARTING---POINT---ALTALANOS--- 

A földügyi szakigazgatási feladatok integrált ellátása érdekében Nemzeti Földügyi Központ néven a Nemzeti Földalapkezelő Szervezet átalakul, amelynek vezetőire és alkalmazottaira a kormányzati igazgatási törvény rendelkezései az irányadók.

Az Európai Parlament és a Tanács 1308/2013/EU rendeletének 168. cikke lehetőséget biztosít a tagállamok számára, hogy meghatározott ágazatok egyes termékeire vonatkozóan kötelezővé tegyék a termelők és a felvásárlók vagy a feldolgozók közötti értékesítési szerződések írásba foglalását. Az ipari alma és a friss meggy piacán az elmúlt években tapasztalható kedvezőtlen folyamatok kiküszöbölése érdekében indokolt a lehetőséggel élve szigorítani a szerződéskötési előírásokat, és kötelezni az érintetteket a szerződések írásba foglalására. A nehezebb piaci időszakok átvészelésének megkönnyítésére ezért a tervezet olyan szerződési konstrukciót alkalmazását írja elő, amelynek alapján a feldolgozóüzemeknek a termelőpartnereik számára jó előre felvásárlási ajánlatot kell tenniük a kiszámítható üzleti kapcsolatok jegyében.

A rendszer egyrészről biztonságot nyújt a termelőknek, másrészről az azonnali piac ármozgásait is le tudja követni, amellyel a termelők méltányos jövedelmét is biztosítja.

-----STARTING---POINT---RESZLETES---

Az 1. §-hoz

A Nemzeti Földügyi Központ létrehozásával a Nemzeti Földalapkezelő Szervezet átalakítás útján megszűnik, amelynek vonatkozásában az Áht. 11. § (2) bekezdésének alkalmazására kerül sor.

A 2. §-hoz

Szövegcserés módosításokat tartalmaz a Nemzeti Földalapkezelő Szervezetnek Nemzeti Földügyi Központtá történő átalakításával összefüggésben, valamint annak érdekében, hogy a Nemzeti Földügyi Központ alkalmazottaira a kormányzati igazgatási törvény rendelkezései kerülhessenek alkalmazásra.

A 3. §-hoz

A Nemzeti Földügyi Központ létrehozásával egyidejűleg végbemenő kormányzati feladatkör változtatások miatt szükséges módosítás.

A 4. §-hoz

A kötelező szerződéskötés elmulasztásának szankciórendszeréből a felek határidő tűzésével való felszólítása a gyakorlatban értelmezhetetlen lenne, hiszen az ellenőrzésre értelemszerűen ex post jelleggel kerülhet csak sor, amikor legfeljebb csak a következő időszakra nézve ösztönöz a jogkövető magatartásra, de az adott évi mulasztás szankció nélkül maradna.

Az 5. §-hoz

A törvény alapján a friss meggy mellett az ipari alma értékesítésére irányuló szerződést is írásba kell foglalni minden esetben a törvény hatálybalépését követően, Magyarországon történő feldolgozás esetén. A szerződések 60%-át a meggy feldolgozását megelőzően, az adott év május 15. napjáig, az alma feldolgozását megelőzően augusztus 1. napjáig kell megkötni a feldolgozóknak és a termelőknek, amellyel elérhető az alkuidőszak széthúzása. A törvénymódosítás ezáltal kiszámíthatóbb gazdálkodás és a megfelelő piac megtalálásának lehetőségét teremti meg a termelők számára.

A szerződésnek kötelező jelleggel tartalmaznia kell a beszállított termékekért fizetendő árat, amelynek megállapítása történhet a szerződésben rögzített fix formában, illetve árképlet alkalmazásával, amely utóbbi kiszámítására a szerződésben meg kell állapítani a figyelembe veendő különböző tényezőket, amelyek között szerepelhetnek a piaci fejlemények változását tükröző piaci mutatók, a szállított mennyiség és a szállított mezőgazdasági termékek minősége vagy összetétele.

Az arányosság elvének mentén indokolt kivételre vonatkozó szabályt alkotni a kis mennyiségű gyümölcsöt feldolgozó szervezetekre, amelyek vonatkozásában az előzetes szerződéskötés előírása valós piaci hatással nem jár, ugyanakkor a kötelezettre jelentős adminisztratív terhet hárítana. Emellett eltérő mennyiségi korlát megállapítása szükséges a meggy és az alma vonatkozásában.

A 6. §-hoz

A cukorágazatban működő szereplő közötti tárgyalások megkezdése legkésőbbi időpontjának rögzítése a termelés tervezhetőségének biztosítását szolgálja.

A 7. §-hoz

A Piaci Árinformációs Rendszer működtetését és abból adatok küldését EU-s jogszabály írja elő Magyarország számára. A piaci szereplők adatszolgáltatási fegyelme alacsony szintjének javítása érdekében a törvény hatálybalépését követően ágazatfelügyeleti bírság helyezhető kilátásba.

A 8. §-hoz

Az agrárminiszter felhatalmazást kap a meggy és az alma mellet a cukor ágazati kötelező szerződések részletszabályainak miniszteri rendeletben történő meghatározására

A 9. §-hoz

Dereguláció a közigazgatási szabályszegések szankcióinak átmeneti szabályairól, valamint a közigazgatási eljárásjog reformjával összefüggésben egyes törvények módosításáról és egyes jogszabályok hatályon kívül helyezéséről szóló 2017. évi CLXXIX. törvényre figyelemmel, valamint a 2. §-sal összefüggésben a végbemenő kormányzati feladatkör változtatások miatt.

-----STARTING---POINT---VEGE---

A 10. §-hoz

Hatályba léptető rendelkezés.

A 11. §-hoz

Sarkalatossági záradék.