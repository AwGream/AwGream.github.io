2013. évi LXXX. törvény indokolása

a Magyar Fejlesztési Bank Részvénytársaságról szóló 2001. évi XX. törvény és a nemzeti vagyonról szóló 2011. évi CXCVI. törvény módosításáról

-----STARTING---POINT---ALTALANOS--- 

Az állami vagyonnal való felelős gazdálkodás jegyében indokolttá vált a Magyar Fejlesztési Bank Részvénytársaságról szóló 2001. évi XX. törvény módosítása. Egyrészről a folyamatos ügymenet biztosítása érdekében az igazgatóság létszámát emelte fel a törvényhozó, másrészt a vezérigazgató státusza erősödött meg.

A volt honvédségi kezelésű erdőkkel kapcsolatos feladatok már korábban rendeződtek, a melléklet módosítása jogtechnikai okból indokolt.

A nemzeti vagyonról szóló 2011. évi CXCVI. törvény melléklete kistérségi utazási feladatokat ellátó vasutak kizárólagos állami tulajdonban maradását rendezi.

-----STARTING---POINT---RESZLETES---

Az 1. §-hoz

A Magyar Fejlesztési Bank Zártkörűen Működő Részvénytársaság (a továbbiakban: MFB Zrt.) hatékonyabb működésének elősegítése érdekében indokolt az igazgatóság tagjai létszámának felemelése, tekintettel arra, hogy az ügyvezetés fogalma a társaság irányításával összefüggésben szükséges mindazon döntések meghozatalát jelenti, amelyek törvény vagy az alapító okirat alapján nem tartoznak a tulajdonosi jogok gyakorlójának vagy más szervnek (pl. felügyelőbizottság) hatáskörébe. Az igazgatóság jogait és kötelezettségeit testületként gyakorolja, azonban a feladatokat a tagok megoszthatják egymás között, a hatékonyabb munkamegosztással elősegítve a produktív működést.

A feladatkörök átláthatósága érdekében kiemelésre kerül, hogy az igazgatóság élén álló tisztségviselő az elnök. Akinek személye nem szükségképpen esik egybe az MFB Zrt. vezérigazgatójának személyével.

A 2. §-hoz

Az MFB Zrt. szervezetirányítási modelljében jelen módosítással markánsabban kerülnek elkülönítésre egymástól a vezérigazgató, illetve az igazgatóság elnöke pozíciók. A vezérigazgató továbbra is az igazgatóság tagja marad, azonban nem feltétlenül kerül megválasztásra az igazgatóság élére. Amennyiben ez a helyzet áll fenn, azaz az igazgatóság elnökének és a vezérigazgatónak a személye egybeesik, akkor jogosulttá válik a vezérigazgató az elnök-vezérigazgatói cím használatára.

A 3. §-hoz

Az MFB tv. vonatkozó rendelkezései értelmében az MFB Zrt. munkaszervezetének élén a vezérigazgató áll. Tekintettel arra az MFB tv. irányításra vonatkozó rendelkezései a fentebb kifejtetteknek megfelelően, egy határozottabb szervezeti elkülönítést kívánnak megteremteni, szükséges az üzleti titok megtartásának kötelezettsége alóli felmentési jogkört gyakorló személy pontos meghatározása az MFB tv. módosulása tükrében.

A 4. §-hoz

Az állami vagyonnal való felelős gazdálkodás érdekében szükséges törvények módosításáról, valamint egyes törvényi rendelkezések megállapításáról szóló 2010. évi LII. törvény 36. § (1) bekezdése alapján a Honvédelmi Minisztérium vagyonkezelői joga a törvény erejénél fogva megszűnt a jelzett társaságok tekintetében. A rendelkezés a Magyar Fejlesztési Bank Részvénytársaságról szóló törvény mellékletét módosítja és az időközben bekövetkezett változásokhoz igazítja a normaszöveget.

Az 5. §-hoz

A nemzeti vagyonról szóló 2011. évi CXCVI. törvény jelenleg csak szűk körben állapítja meg az állami vagyon felett tulajdonosi jogok gyakorlására jogosultak körét. E hiányosságot pótolja a módosítás, mely főszabályként úgy rendelkezik, hogy tulajdonosi joggyakorló miniszter, központi költségvetési szerv, valamint állami tulajdonú gazdálkodó szervezet és ennek leányvállalata lehet. A főszabálytól eltérően a nemzetgazdasági szempontból kiemelt jelentőségű nemzeti vagyonnak minősülő gazdasági társaságokban fennálló állami részesedések tekintetében e személyi kör szűkebben kerül meghatározásra, így biztosítva e speciális vagyonelemek fokozott védelmét.

A 6. §-hoz

A módosítás az állam kizárólagos tulajdonában lévő vagyoni körbe emeli a műemlékké nyilvánított Veszprém-Bakonyszentlászló vasútvonalat is magába foglaló Győr-Veszprém vasútvonalat, valamint a szintén műemléki védettséget élvező Kisirtás-Nagyírtás erdei vasútvonalat magába foglaló Nagyirtás-Nagybörzsöny valamint Füzesabony-Putnok vasútvonalat.

-----STARTING---POINT---VEGE---

A 7. §-hoz

A hatálybalépést tartalmazza.

A 8. §-hoz

Sarkalatossági záradék.

A 9. §-hoz

Az országos törzshálózati vasúti pályák besorolásának megalapozottságára irányuló felülvizsgálat során megállapítást nyert, hogy a nem a transz-európai vasúti árufuvarozási hálózat részét képező országos törzshálózati vasúti pályák körébe és a Budapesti körvasút vonalai közé tartozó Budapest-Józsefváros - Budapest-Ferencváros és Budapest-Józsefváros - Kőbánya felső vasúti pályák országos törzshálózati vasúti pályák közötti szerepeltetése közlekedési szakmai szempontok alapján nem indokolt.