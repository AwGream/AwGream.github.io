1997. évi XXXVIII. törvény indokolása

a Magyar Köztársaság és az Olasz Köztársaság között Budapesten, 1991. július 6-án aláírt barátsági és együttműködési Szerződés kihirdetéséről

Indokolás

A Magyar Köztársaság külügyminisztere és az Olasz Köztársaság külügyminisztere Budapesten, 1991. július 6-án írta alá a két állam között a barátsági és együttműködési Szerződést.

Az Országgyűlés 1994. március 10-én erősítette meg a Szerződést. A megerősítő okiratok kicserélésére Rómában, 1996. február 14-én került sor és ezen a napon a Szerződés hatályba lépett.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.

E törvény a kihirdetését követő 8. napon lép hatályba, azonban rendelkezéseit 1996. február 14-től kell alkalmazni.