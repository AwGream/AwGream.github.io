2009. évi CXLIX. törvény indokolása

a bűnügyi nyilvántartási rendszer átalakításával összefüggő törvénymódosításokról

-----STARTING---POINT---ALTALANOS--- 

Az Alkotmánybíróság 144/2008. (XI. 26.) AB határozata (a továbbiakban: Abh.) megállapította, hogy a bűnügyi nyilvántartásról és a hatósági erkölcsi bizonyítványról szóló 1999. évi LXXXV. törvény több rendelkezése alkotmányellenes, erre tekintettel e rendelkezéseket 2009. június 30. napjával megsemmisítette.

A bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló 2009. évi XLVII. törvény (a továbbiakban: Bnytv.) június 30-án hatályba lépett, amely a bűnügyi személyes adatokat tartalmazó nyilvántartások rendszerét új elvi és szakmai alapokra helyezve az Abh.-ban foglalt követelményeknek megfelelően szabályozza ezt a tárgykört.

Az Abh. követelményeivel és az azokra tekintettel készült Bnytv.-vel összhangban kell szabályozni azokat a munkajogi tárgyú és más ágazati törvényeket, amelyek munkavégzésre irányuló jogviszony létesítéséhez, illetve valamely bejelentéshez vagy hatósági engedélyhez kötött tevékenység gyakorlásához a bűnügyi nyilvántartásban kezelt adatokkal igazolható feltételt írnak elő.

Tekintettel az Abh.-ban foglalt követelményekre, valamint a Bnytv.-ben meghatározott adatszolgáltatási szabályokra, a törvény módosítja azokat az ágazati törvényeket, amelyek munkavégzésre irányuló jogviszony létesítését vagy fenntartását kizárják olyan személy tekintetében, aki büntetett előéletű, egyes, meghatározott foglalkozástól eltiltás hatálya alatt áll, járművezetéstől eltiltás hatálya alatt áll, vagy a büntetett előélethez fűződő hátrányok alól már mentesült, ám az adott jogviszony létesítésének és fenntartásának kizárása a mentesülését követően meghatározott ideig indokolt.

A törvény tartalmazza azokat - a hatályos szabályozásból hiányzó - adatkezelési rendelkezéseket is, amelyek alapján a foglalkoztató jogosult kezelni a foglalkoztatott által rendelkezésére bocsátott bűnügyi személyes adatokat. A törvény szabályozza azt is, hogy a foglalkoztató miképp jogosult ellenőrizni azt, hogy a foglalkoztatásra irányuló jogviszony létesítését kizáró okok a jogviszony fennállása során fennállnak-e, továbbá tartalmazza azokat a szabályokat is, amelyek alapján a kizáró okok fennállásának esetén a jogviszony azonnali hatállyal történő megszüntetésére kerül sor.

Ennek megfelelően a törvény tartalmazza a foglalkoztatási jogviszonyt szabályozó törvények [a Munka Törvénykönyvéről szóló 1992. évi XXII. törvény (a továbbiakban: Mt.), a köztisztviselők jogállásáról szóló 1992. évi XXIII. törvény (a továbbiakban: Ktv.), a közalkalmazottak jogállásáról szóló 1992. évi XXXIII. törvény (a továbbiakban: Kjt.), a fegyveres szervek hivatásos állományú tagjainak szolgálati viszonyáról szóló 1996. évi XLIII. törvény (a továbbiakban: Hszt.), az igazságügyi alkalmazottak szolgálati jogviszonyáról szóló 1997. évi LXVIII. törvény (a továbbiakban: Iasz.), az ügyészségi szolgálati viszonyról és az ügyészségi adatkezelésről szóló 1994. évi LXXX. törvény (a továbbiakban: Üszt.)], valamint olyan ágazati törvények módosítását, amelyek valamely tevékenység gyakorlásához a bűnügyi nyilvántartásban kezelt adatokkal igazolható feltételt írnak elő. Ebben az esetkörben a törvény úgy módosítja az egyes törvényeket, hogy

a) a jogviszony létesítéséhez a feltételt az érintett igazolja, a jogviszony fennállása alatt a foglalkoztatónak a feltételek ellenőrzésére való jogosultságát rögzíti úgy, hogy a foglalkoztató indokolt esetben felhívhatja a foglalkoztatottat a feltételek fennállásának hatósági bizonyítvánnyal történő igazolására,

b) arra az esetre, ha a foglalkoztatott a feltételekkel már nem rendelkezik, a jogviszony megszüntetését írja elő,

c) a munkáltató részére a foglalkoztatott által igazolt adatok kezelésére vonatkozóan megfelelő rendelkezéseket tartalmaz, a munkáltató, foglalkoztató az Abh. alapján a bűnügyi nyilvántartási rendszerben kezelt adatokhoz nem kap hozzáférési vagy adatigénylési lehetőséget.

A versenyszférában történő foglalkoztatás legáltalánosabb normatív rendelkezéseit az Mt. rögzíti. Az Mt. által szabályozott jogviszonyokban tipikusan nem foglalkoztatást kizáró ok a munkavállaló bűnügyi előéletével kapcsolatos bármely körülmény, ezért a munkaviszonyban történő foglalkoztatáshoz kapcsolódóan az Mt.-ben csupán a foglalkozástól eltiltás szankcióhoz kapcsolódó igazolási és adatkezelési szabályokat rendezi a törvény. Ha a foglalkozástól eltiltáson túl egy speciális, munkaviszony keretei között is ellátható tevékenység tekintetében az ágazati törvény bűnügyi előélethez kapcsolódó feltételt ír elő, annak igazolásával kapcsolatos rendelkezéseket az ágazati törvény tartalmazza (pl. a víziközlekedésről szóló 2000. évi XLII. törvény).

A törvény részletesen szabályozza, hogy a munkáltató a hatósági bizonyítványból megismert személyes adatokat milyen célból és milyen időtartamban kezelheti. A törvény az Mt. módosításával egyértelművé teszi, hogy a munkáltató a munkaviszonyt az Mt. 10. § (1) bekezdésének megfelelő alkalmazásával a munkaviszonyt, mint érvénytelen megállapodás alapján létrejött jogviszonyt, köteles azonnali hatállyal felszámolni, ha a kizáró ok fennállását a munkáltató az igazolás céljából kiállított hatósági bizonyítvány tartalma alapján megállapítja, vagy egyéb módon a tudomására jut.

A törvény hasonló szabályokat tartalmaz a Ktv. és a Kjt., tekintetében azzal a különbséggel, hogy a közszféra alkalmazottai tekintetében általánosan előírt követelmény a büntetlen előélet igazolása is. Az Üszt. még szigorúbb szabályokat tartalmaz az e hivatásokkal szemben támasztott biztonsági követelményekre tekintettel. Az ügyészek esetében kinevezési akadály, ha a pályázó büntetlen előéletű ugyan, de bármely bűncselekmény elkövetése miatt büntetőjogi felelősségét jogerősen megállapították, az elítéléshez fűződő hátrányos jogkövetkezmények alóli mentesülését követően is, a kiszabott szankciótól függően az adott státusztörvényben meghatározott időpontig.

A törvény hasonló igazolási, ellenőrzési rendszert iktat azokba a törvényekbe is, amelyek valamilyen - általában nem teljes munkaidős elfoglaltságot jelentő - testületi tagság feltételeként írják elő a büntetlen előéletet, vagy más, a bűnügyi nyilvántartásban kezelt adatokkal igazolható feltételt írnak elő, mint például a fogyasztóvédelemről szóló 1997. évi CLV. törvény békéltető testületre vonatkozó rendelkezései.

Az Abh. - az Alkotmánybíróság gyakorlatának megfelelően - tartalmazza: „Az Alkotmánybíróság nagyszámú határozatában fejtette ki, hogy az alapjog korlátozására a szükségesség és arányosság követelményének érvényre jutása mellett is csak törvényben kerülhet sor [összefoglalóan pl. 64/1991. (XII. 17.) AB határozat, ABH 1991, 297, 300.; 29/1994. (V. 20.) AB határozat, ABH 1994, 148, 155.; 27/2002. (VI. 28.) AB határozat, ABH 2002, 143, 147-148.].”

Az Abh. egyértelműen rögzíti azt: „A foglalkozás gyakorlásához való jog az indokolatlan állami beavatkozásokkal és korlátozásokkal szemben a szabadságjogokhoz hasonló védelemben részesül. Ebből az is következik, hogy a munkaerő piacra való belépés korlátozása csak szűk teret kaphat. Az állam - más szabadságjogok, alkotmányos értékek és célok védelme érdekében - az őt terhelő intézményvédelmi kötelezettségre hivatkozással sem alkalmazhat olyan generális megszorításokat, amelyek ezt tartósan és differenciálás nélkül ellehetetlenítik.”

A büntetett előélethez kötött foglalkoztatási korlát egyértelműen alapvető jog korlátozásának minősül. Erre tekintettel a módosítás törvényi szintre emeli azokat a törvénynél alacsonyabb szintű jogszabályokat, amelyek valamely foglalkoztatási jogviszony létesítéséhez és fenntartásához a bűnügyi nyilvántartásban kezelt adatokkal igazolható feltételt írnak elő [pl. a polgári természetőrre vonatkozó ilyen szabályok a polgári természetőrökről szóló 33/1997. (XI. 20.) KTM rendeletben találhatók, amelyeket a törvény a természet védelméről szóló 1996. évi LIII. törvényben helyez el], de annak érdekében, hogy a feltétel meghatározása ne eredményezze a foglalkozás szabad megválasztásának alapjogát érintő aránytalan korlátozást, ilyen feltétel csak a legindokoltabb körben határoz meg a törvény.

A törvény tartalmazza azoknak a törvényeknek a módosítását is, amelyek nem feltétlenül foglalkozáshoz, hanem valamely bejelentéshez vagy hatósági engedélyhez kötött tevékenység gyakorlásához követelnek meg büntetlenséget, vagy más, a bűnügyi nyilvántartásban kezelt adatokkal igazolható feltételt, illetve annak igazolását.

A törvény a foglalkoztatási jogviszonyoktól eltérően a hatósági eljárásokban az adatigénylést a hatóságok számára lehetővé teszi. A bejelentéssel vagy az engedély benyújtásával egyidejűleg a kérelmező vagy igazolja, hogy megfelel a bűnügyi nyilvántartásban kezelt adatokkal igazolható feltételeknek, vagy a közigazgatási hatósági eljárás és szolgáltatás általános szabályairól szóló 2004. évi CXL. törvény 36. § (2) és (3) bekezdése, valamint a Bnytv. 69. §-a alapján kérheti, hogy a hatóság a szükséges adatokat a bűnügyi nyilvántartó szervtől adatigényléssel szerezze be. A bejelentéshez, engedélyhez kötött tevékenység időtartama alatt a hatóság - a hatósági ellenőrzés keretében - a bűnügyi nyilvántartásból történő adatigényléssel ellenőrizheti, hogy az adott személy a tevékenység gyakorlása során is megfelel-e a bűnügyi nyilvántartásban kezelt adatokkal igazolható feltételeknek.

A törvény ebben a körben is szabályozza az eljáró hatóság adatkezelésére vonatkozó rendelkezéseket. A hatóság adatkezelési joga megszűnik, ha a hatósági ellenőrzést befejezte, vagy - ha a hatósági ellenőrzés eredményeként eljárást indított - a tevékenység ellátásának megszüntetésére irányuló (bejelentés esetén a névjegyzékből való törlésre irányuló) hatósági eljárást jogerősen befejezte. Ezekkel a rendelkezésekkel biztosítható, hogy az adatkezelés időtartama a lehető legrövidebb időre korlátozódjon.

-----STARTING---POINT---RESZLETES---

Az 1-3. §-hoz

A közúti közlekedésről szóló 1988. évi I. törvény módosításához

A módosítás a közúti közlekedési szakértő, a járművezetői vizsgabiztos, a közúti közlekedési szolgáltatást végző vállalkozás vezetője és szakmai irányítója, valamint a műszaki vizsgabiztos tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek minden esetben a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A járművezetői vizsgabiztos esetében további feltétel, hogy ne álljon a közúti járművezetéstől eltiltás hatálya alatt.

A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 4. §-hoz

Az illetékekről szóló 1990. évi XCIII. törvény módosításához

Illetékmentes a pénzmellékbüntetés részletekben történő vagy halasztott megfizetése iránti kérelem.

Az 5. §-hoz

A Magyar Köztársaság kitüntetéseiről szóló 1991. évi XXXI. törvény módosításához

A törvény a bűnügyi nyilvántartási rendszerben szereplő nyilvántartások megnevezését igazítja hozzá a Bnytv.-ben használt megnevezésekhez, valamint az igényelhető adatok körét határozza meg pontosan.

A 6-8. §-hoz

A közjegyzőkről szóló 1991. évi XLI. törvény módosításához

A törvény az alkotmányos követelményeknek és a Bnytv. szabályainak megfelelően, azonban a hatályos tartalommal megegyezően határozza meg a közjegyzővé válást kizáró okokat. A közjegyző kiemelt közbizalmat élvező feladatot lát el, ezért a közjegyzővé válás feltételei szigorúbbak annál, mint amit a büntetlen előélet jelent. A hatályos szabályozás szerint nem nevezhető ki közjegyzővé az, akivel szemben szándékos bűncselekmény miatt szabadságvesztést vagy közérdekű munkát, gondatlan bűncselekmény miatt végrehajtandó szabadságvesztést szabtak ki, illetve akinek a büntetőeljárás során kényszergyógykezelését rendelték el, és a bűnügyi nyilvántartásban szerepel. A törvény tartalmilag a kizáró okok körén nem változtat, csak a bűnügyi nyilvántartásban kezelt adatokkal igazolható feltételeket a Bnytv. rendszeréhez és az Abh.-ban megfogalmazott követelményekhez igazítja. A közjegyzők esetében a miniszter, a közjegyzőhelyettesek és közjegyzőjelöltek esetében a közjegyzői kamara illetékes szervei rendelkeznek az előbb említett feltételek ellenőrzésének, az ehhez szükséges adatkezelésnek a jogával.

A 1991. évi XLI. törvény (a továbbiakban: Kjtv.) hatályos 23. § (5) bekezdése, illetve az 1994. évi LIII. törvény (a továbbiakban: Vht.) hatályos 240/C. §-a értelmében a miniszter a közjegyző felmentéséről és a közjegyzői szolgálat megszűnéséről, illetve a végrehajtó felmentéséről és a végrehajtói szolgálat megszűnéséről közigazgatási hatósági határozatot hoz, míg a Kjtv. hatályos 22. § d) és e) pontjaiban, illetve a Vht. hatályos 239. § (1) bekezdés e) és f) pontjaiban szereplő esetekben a szolgálat a fegyelmi bíróság döntése alapján szűnik meg.

A közjegyző, illetve a végrehajtó felmentése és a szolgálat megszüntetése esetén maga a miniszteri határozat az, amely az ügyfelet érintő jogról dönt (megszünteti a szolgálatot). Ehhez a Kjtv. hatályos 22. §-ának, illetve a Vht. hatályos 239. § (1) bekezdés felvezető szövege nem igazodik, mert a hivatkozott jogszabályhelyek értelmében nem a miniszteri döntés, hanem az ahhoz vezető körülmények bekövetkezte eredményezi a szolgálat megszűnését. A jogalkalmazásban ezért problémaként merül fel, hogy a közjegyző, illetve a végrehajtó lemondása, állampolgárságának vagy választójogának elvesztése, foglalkozása gyakorlásától történő eltiltása, kinevezési akadály esetleges fennállása, illetve a jogszabályokban meghatározott életkor elérése esetén az okok bekövetkezte, a közjegyző, illetve a végrehajtó bejelentése vagy az erről szóló közigazgatási határozat meghozatala tekintendő a szolgálatot megszüntető nyilatkozatnak vagy cselekménynek.

A Kjtv. 22-23. §-ainak, illetve a Vht. 239. §-ának megnyitásával lehetőség nyílik a közjegyzői, illetve végrehajtói szolgálat megszűnési módjainak, valamint a szolgálat megszűnésének megállapítására okot adó körülmények elhatárolására, illetve a módosítások folytán szükségtelenné váló rendelkezések hatályon kívül helyezésére.

A módosítás rendezi emellett a kamarák miniszter felé és a miniszter kamarák felé fennálló értesítési kötelezettségét, és kezeli azt a helyzetet, amikor utóbb bizonyosodik be, hogy a közjegyző, illetve a végrehajtó a kinevezési feltételeknek már a kinevezés időpontjában sem felelt meg, vagy vele szemben már akkor kinevezési akadályok álltak fenn.

A 9-10. §-hoz

A csődeljárásról és a felszámolási eljárásról szóló 1991. évi XLIX. törvény módosításához

A módosítás és a bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló 2009. évi XLVII. törvény összhangját teremti meg.

A 11-13. §-hoz

A Munka Törvénykönyvéről szóló 1992. évi XXII. törvény módosításához

A módosítás általános szabályként előírja, hogy a munkaviszonyt létesíteni szándékozó személy a munkáltató felhívására hatósági bizonyítvánnyal igazolja, hogy nem áll olyan foglalkozástól eltiltás hatálya alatt, amely a munkaviszony létesítését nem teszi lehetővé. Az Mt. módosítása lehetővé teszi azt is, hogy az előbbi tény igazolására a munkáltató a munkaviszony fennállása alatt hívja fel a munkavállalót.

A törvény részletesen szabályozza, hogy a munkáltató a hatósági bizonyítványból megismert személyes adatokat milyen célból és milyen időtartamban kezelheti. Az igazolás, illetve az ellenőrzés eredményeként megismert személyes adatokat a munkáltató a munkaviszony létesítéséről meghozott döntés időpontjáig vagy - munkaviszony létesítése esetén - annak megszűnéséig, megszüntetéséig kezelheti.

A törvény az Mt. módosításával egyértelművé teszi, hogy a munkáltató a munkaviszonyt az Mt. 10. § (1) bekezdésének megfelelő alkalmazásával a munkaviszonyt, mint érvénytelen megállapodás alapján létrejött jogviszonyt köteles azonnali hatállyal felszámolni, ha a kizáró ok fennállását a munkáltató az igazolás céljából kiállított hatósági bizonyítvány tartalma alapján megállapítja, vagy egyéb módon a tudomására jut. Abban az esetben, ha a munkavállaló a munkáltató felhívására nem teljesíti igazolási kötelezettségét a munkáltatónak a jogviszony megszüntetésére a rendkívüli felmondás keretében van lehetősége.

A 14-15. §-hoz

A köztisztviselők jogállásáról szóló 1992. évi XXIII. törvény módosításához

A módosítás az Mt.-hez hasonló szabályokat tartalmaz azzal a különbséggel, hogy a közszolgálati jogviszonyt létesíteni szándékozó személynek a kinevezését megelőzően, a közszolgálati jogviszony fennállása alatt pedig a köztisztviselőnek a munkáltatói jogkör gyakorlója írásbeli felhívására azon túl, hogy nem áll a közszolgálati jogviszony létesítését kizáró foglalkozástól eltiltás hatálya alatt, azt is igazolnia kell, hogy büntetlen előéletű.

A törvényt a módosítás kiegészíti azzal a rendelkezéssel, miszerint a közszolgálati jogviszonyt a közigazgatási szerv azonnali hatállyal megszünteti, ha a köztisztviselő a munkáltatói jogkör gyakorlójának ismételt felhívására sem tesz eleget az előbb említett igazolási kötelezettségének, illetve ha az igazolás során a munkáltatói jogkör gyakorlója megállapítja, hogy a köztisztviselő nem felel meg a bűnügyi nyilvántartásban kezelt adatokkal igazolható fent említett feltételeknek.

A 16-17. §-hoz

A közalkalmazottak jogállásáról szóló 1993. évi XXXIII. törvény módosításához

A módosítás a bűnügyi nyilvántartásban kezelt adatokkal igazolható feltételek meghatározása, az e feltételeknek való megfelelés igazolása, ellenőrzése, az ennek eredményeként megismert adatok kezelése tekintetében tartalmilag megegyezik a Ktv. törvény szerinti módosításával. A közalkalmazottak esetében a törvény úgy rendelkezik, hogy a munkáltató köteles az Mt. 10. § (1) bekezdése alapján a közalkalmazotti jogviszonyt azonnali hatállyal felszámolni, ha a közalkalmazott a bűnügyi nyilvántartásban kezelt adatokkal igazolható feltételekre vonatkozó igazolási kötelezettségének nem tesz eleget, illetve ha az igazolás során a munkáltató megállapítja, hogy a közalkalmazott nem felel meg e feltételeknek.

A 18-19. §-hoz

Az államháztartásról szóló 1992. évi XXXVIII. törvény módosításához

A 1992. évi XXXVIII. törvény 121/C. §-a szerint a költségvetési szerveknél belső ellenőrzési tevékenység folytatásához az államháztartásért felelős miniszter engedélye szükséges, és belső ellenőrzési tevékenységet költségvetési szerveknél, csak büntetlen előéletű és olyan személy végezhet, aki nem áll a tevékenység gyakorlását korlátozó vagy kizáró intézkedés hatálya alatt. A törvény ezeket a feltételeket határozza meg a Btk. fogalom használatához igazítva, és a korábban kifejtett elveknek megfelelően tartalmazza ezen, a bűnügyi nyilvántartásban kezelt adatokkal igazolható, feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 20. §-hoz

A szociális igazgatásról és a szociális ellátásokról szóló 1993. évi III. törvény módosításához

A módosítás az ellátottjogi képviselő tekintetében állapítja meg - tartalmilag a hatályos szabályozással egyezően - e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az ellátottjogi képviselői tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 21. §-hoz

A statisztikáról szóló 1993. évi XLVI. törvény módosításához

A módosítás az Országos Statisztikai Tanács (a továbbiakban: OST) tagjai tekintetében állapítja meg e feladat ellátásának a bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon a statisztikusi végzettséghez kötött foglalkozástól eltiltás hatálya alatt. Ha az OST tagja a bűnügyi nyilvántartásban kezelt adatokkal igazolható feltételekre vonatkozó igazolási kötelezettségének nem tesz eleget, illetve ha az igazolás során megállapításra kerül, hogy nem felel meg e feltételeknek, az OST tagjának, illetve elnökének megbízatása megszűnik. Az OST-tagság megszűnésének további okait a statisztikáról szóló 1993. évi XLVI. törvény végrehajtásáról szóló 170/1993. (XII. 3.) Korm. rendelet tartalmazza, a törvény az egységes szabályozás érdekében ezeket a megszüntető okokat is a statisztikáról szóló törvénybe illeszti.

A 22. §-hoz

A bányászatról szóló 1993. évi XLVIII. törvény módosításához

A módosítás a bányaüzemben felelős műszaki vezető és helyettese, valamint a hites bányamérnöki tevékenységet folytató személy tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait. E szabályok a bányaüzemben felelős műszaki vezető és helyettese tekintetében a foglalkoztatási jogviszonyt szabályozó törvények esetében követett, a hites bányamérnöki tevékenységet folytató személy esetében - lévén hatósági engedélyhez kötött tevékenységről szó - a hatósági engedélyezést tartalmazó törvények esetében követett elveknek felelnek meg.

A 23. §-hoz

A szakképzésről szóló 1993. évi LXXVI. törvény módosításához

A módosítás a gyakorlati oktató, valamint a gyakorlati képzést és felügyeletet ellátó személy tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 24-25. §-hoz

A lakások és helyiségek bérletére valamint az elidegenítésükre vonatkozó egyes szabályokról szóló 1993. évi LXXVIII. törvény módosításához

A módosítás az ingatlanközvetítői és az ingatlanvagyon-értékelő és közvetítői tevékenységet végző személyek tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 26. §-hoz

A közoktatásról szóló 1993. évi LXXIX. törvény módosításához

A módosítás a közoktatási szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 27. §-hoz

A munkavédelemről szóló 1993. évi XCIII. törvény módosításához

A módosítás a munkabiztonsági szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 28. §-hoz

Az Önkéntes Kölcsönös Biztosító Pénztárakról szóló 1993. évi XCVI. törvény (a továbbiakban: Öpt.) módosításához

Az Öpt. az igazgató tanács tagja, az ellenőrző bizottság tagja, és az ügyvezető (helyettes ügyvezető) tekintetében tartalmazza a büntetlen előéletet, mint alkalmazási feltételt. Tekintettel arra, hogy a Btk. foglalkozástól eltiltásról szóló 56. § (2) bekezdése értelmében a gazdálkodó szervezetben vagy gazdasági társaságban vezető tisztség betöltésétől, mint foglalkozástól is eltiltható az elítélt, indokolt, hogy az ilyen foglalkozástól eltiltás hatálya alatt álló személy a fent említett pozíciókat ne tölthesse be. Erre tekintettel a törvény az alkalmazási feltételeket kiegészíti azzal, hogy az igazgató tanács tagja, az ellenőrző bizottság tagja, és az ügyvezető (helyettes ügyvezető) csak olyan személy lehet, aki nem áll gazdálkodó szervezetben vagy gazdasági társaságban vezető tisztség betöltését kizáró foglalkozástól eltiltás hatálya alatt.

A vagyonkezelési tevékenység irányítását végző személy, valamint az ingatlan értékelő alkalmazási feltételeit az Öpt. végrehajtási rendeletei tartalmazzák. Ezeket a feltételeket az Abh.-ban támasztott követelményeknek megfelelően a törvény az Öpt.-be illeszti.

A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 29-31. §-hoz

A bírósági végrehajtásról szóló 1994. évi LIII. törvény módosításához

A módosítással a törvény az alkotmányos követelményeknek és a Bnytv. szabályainak megfelelően, azonban a hatályos tartalommal megegyezően határozza meg a végrehajtóvá kinevezést kizáró okokat. A végrehajtó kiemelt közbizalmat élvező feladatot lát el, ezért a végrehajtóvá válás feltételei szigorúbbak annál, mint amit a büntetlen előélet jelent. A hatályos szabályozás szerint nem nevezhető ki végrehajtóvá az, akivel szemben szándékos bűncselekmény miatt szabadságvesztést vagy közérdekű munkát, gondatlan bűncselekmény miatt végrehajtandó szabadságvesztést szabtak ki, illetve akinek a büntetőeljárás során kényszergyógykezelését rendelték el, és a bűnügyi nyilvántartásban szerepel. A törvény tartalmilag a kizáró okok körén nem változtat, csak a bűnügyi nyilvántartásban kezelt adatokkal igazolható feltételeket a Bnytv. rendszeréhez és az Abh.-ban megfogalmazott követelményekhez igazítja. A törvény ugyanakkor az előbb említett alkalmazási feltételeket - a hasonló feladatellátásra tekintettel - kiterjeszti a végrehajtó-helyettesekre, valamint a végrehajtójelöltekre is.

A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A Kjtv. hatályos 23. § (5) bekezdése, illetve a Vht. hatályos 240/C. §-a értelmében a miniszter a közjegyző felmentéséről és a közjegyzői szolgálat megszűnéséről, illetve a végrehajtó felmentéséről és a végrehajtói szolgálat megszűnéséről közigazgatási hatósági határozatot hoz, míg a Kjtv. hatályos 22. § d) és e) pontjaiban, illetve a Vht. hatályos 239. § (1) bekezdés e) és f) pontjaiban szereplő esetekben a szolgálat a fegyelmi bíróság döntése alapján szűnik meg.

A közjegyző, illetve a végrehajtó felmentése és a szolgálat megszüntetése esetén maga a miniszteri határozat az, amely az ügyfelet érintő jogról dönt (megszünteti a szolgálatot). Ehhez a Kjtv. hatályos 22. §-ának, illetve a Vht. hatályos 239. § (1) bekezdés felvezető szövege nem igazodik, mert a hivatkozott jogszabályhelyek értelmében nem a miniszteri döntés, hanem az ahhoz vezető körülmények bekövetkezte eredményezi a szolgálat megszűnését. A jogalkalmazásban ezért problémaként merül fel, hogy a közjegyző, illetve a végrehajtó lemondása, állampolgárságának vagy választójogának elvesztése, foglalkozása gyakorlásától történő eltiltása, kinevezési akadály esetleges fennállása, illetve a jogszabályokban meghatározott életkor elérése esetén az okok bekövetkezte, a közjegyző, illetve a végrehajtó bejelentése vagy az erről szóló közigazgatási határozat meghozatala tekintendő a szolgálatot megszüntető nyilatkozatnak vagy cselekménynek.

A Kjtv. 22-23. §-ainak, illetve a Vht. 239. §-ának megnyitásával lehetőség nyílik a közjegyzői, illetve végrehajtói szolgálat megszűnési módjainak, valamint a szolgálat megszűnésének megállapítására okot adó körülmények elhatárolására, illetve a módosítások folytán szükségtelenné váló rendelkezések hatályon kívül helyezésére.

A módosítás rendezi emellett a kamarák miniszter felé és a miniszter kamarák felé fennálló értesítési kötelezettségét, és kezeli azt a helyzetet, amikor utóbb bizonyosodik be, hogy a közjegyző, illetve a végrehajtó a kinevezési feltételeknek már a kinevezés időpontjában sem felelt meg, vagy vele szemben már akkor kinevezési akadályok álltak fenn.

A 32-34. §-hoz

Az ügyészségi szolgálati viszonyról és az ügyészségi adatkezelésről szóló 1994. évi LXXX. törvény módosításához

A törvény értelmében a legfőbb ügyész megválasztásának, illetve az ügyészi kinevezésnek (továbbiakban együtt: ügyészi kinevezés) feltétele a büntetlen előélet, továbbá az ügyészi kinevezés akadálya, ha kinevezni kívánt személy büntetlen előéletűnek tekintendő ugyan, de korábban bűncselekmény miatt szabadságvesztésre vagy közérdekű munkára ítéltek, illetőleg, akinek a büntetőeljárás során kényszergyógykezelését rendelték el, és a bűnügyi nyilvántartásban szerepel. Egyebekben a bűnügyi nyilvántartásban való szereplés tényét mérlegelni kell abból a szempontból, hogy a pályázó alkalmas-e erre tekintettel az ügyészi tisztség betöltésére. Ehhez a mérlegeléshez az Üszt. a bűnügyi nyilvántartásban kezelt adatok teljes köréhez hozzáférést biztosít.

Az Alkotmánybíróság az Abh.-ban elvi éllel állapította meg, hogy „nem tartozhat [...] a kötelező adatszolgáltatás esetkörébe, ha az adatigénylő valamely foglalkozás, hivatás gyakorlásához, valamilyen jog gyakorlását lehetővé tévő engedély kiadásához kapcsolódó döntése meghozatalához kíván az adatalanyról információt szerezni”. Az Abh. értelmében tehát foglalkoztatási jogviszonyban nem adható korlátlan hozzáférés, vagy adatigénylési lehetőség a foglalkoztatónak a foglalkoztatási jogviszony feltételeinek ellenőrzéséhez.

Az Üszt. hatályos rendelkezése alapján a munkáltatói jogkör gyakorlója szabadon, a törvényben rögzített szempontok nélkül mérlegelheti az adott tisztségre pályázó személy bűnügyi személyes adatait, jóllehet ehhez a törvény megköveteli a pályázó hozzájárulását is, amely azonban a jogviszony létesítés feltétele.

E rendelkezés több szempontból is alkotmányossági problémákat vet fel.

Az, hogy az adott tisztségre pályázó személy (a továbbiakban: pályázó) bűnügyi nyilvántartásban kezelt adatainak teljes köréhez leendő munkáltatójának hozzáférést kell biztosítani, korlátozza a pályázó - az Alkotmány 59. § (1) bekezdésében biztosított - információs önrendelkezési jogát.

Az Alkotmány 8. § (2) bekezdésében foglalt, az alapjogok korlátozásának alkotmányos kereteivel kapcsolatos következetes alkotmánybírósági gyakorlat alapján egy alapjog korlátozása akkor tekinthető alkotmányosnak, ha azt egy másik alapjog vagy szabadság védelme, érvényesülése vagy egyéb alkotmányos érték védelme szükségessé teszi és a kívánt cél más módon nem érhető el, tehát szükséges, valamint, ha a korlátozás által okozott jogsérelem az elérendő cél fontosságával arányos mértékű. Ebből következően a jogalkotó alapjog korlátozása esetén köteles az adott cél elérésére alkalmas legenyhébb eszközt alkalmazni.

Jóllehet a pályázó bűnügyi személyes adatainak a munkáltató részére történő korlátlan rendelkezésére bocsátása nem törvény kötelező adatkezelést előíró rendelkezésén, hanem a pályázó hozzájárulásán alapul, így az formálisan megfelel a személyes adatok védelméről és a közérdekű adatok nyilvánosságáról szóló 1992. évi LXIII. törvény - az adatalany különleges adatainak alkotmányos kezelésére vonatkozó - 3. § (2) bekezdés a) pontjában foglalt követelménynek, az adatkezeléshez való hozzájárulás valójában nem tekinthető önkéntesnek. Az adatkezeléshez való hozzájárulásnak ugyanis - az 1992. évi LXIII. törvény (a továbbiakban: Avtv.) 2. § 6. pontjában foglaltak alapján - önkéntesnek kell lennie, ezen önkéntesség azonban - az Adatvédelmi Biztos több állásfoglalásában kifejtettekkel is összhangban - csupán látszólagos: a hivatkozott törvényi rendelkezésekben meghatározott esetben a pályázó ugyanis nincs tényleges választási helyzetben, tekintettel arra, hogy hozzájárulás híján a pályázó kinevezésre nem terjeszthető elő.

Valójában tehát az alkotmányos adatkezelés feltételei, az alapjog korlátozása szükségessége és arányossága követelményei tartalmilag nem biztosítottak a hivatkozott és a törvény által módosítandó hatályos szabályozás alapján.

Alkotmányossági problémát vet fel továbbá az a rendelkezés is, amely szerint az illetékes ügyészi szerv a bűnügyi nyilvántartás adatai alapján mérlegelheti a pályázó tisztségre való alkalmasságát. E rendelkezés alapján nem állapítható meg egyértelműen, melyek azok a törvényi feltételek, amelynek teljesítése esetén a pályázó az adott tisztséget betöltheti, ez pedig az Alkotmány 2. § (1) bekezdéséből fakadó jogbiztonság követelményének sérelméhez vezethet. E szabályozás nem garantálja továbbá a pályázatok egyenlő elbírálását sem, hiszen nincs törvényi akadálya annak, hogy két pályázó bűnügyi nyilvántartásokban kezelt személyes adatai egyezősége esetén a pályázók alkalmasságát a munkáltató diszkrecionális jogkörében eltérően ítélje meg.

A törvény ennek megfelelően úgy módosítja a hatályos szabályozást, hogy teljes körűen rögzíti az ügyészi tisztség betöltésének törvényi feltételeit, azon bűnügyi előéletre vonatkozó adatok kimerítő meghatározásával is, amelyek az ügyészi tisztség betöltését kizárják, másrészt átalakítja ezen bűnügyi személyes adatok ellenőrzésére vonatkozó szabályozást is úgy, hogy a feltételek fennállását a pályázó - Bnytv.-ben meghatározott - hatósági bizonyítvánnyal igazolja. Egy ilyen tartalmú szabályozás alkalmas az adott tisztség betöltése feltételeinek ellenőrzésére, ugyanakkor a pályázó információs önrendelkezési jogának legenyhébb korlátozásával járó eszköz.

A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 35. §-hoz

A hegyközségekről szóló 1994. évi CII. törvény módosításához

A módosítás a hegyközség tisztségviselői tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 36-38. §-hoz

A szabadalmi ügyvivőkről szóló 1995. évi XXXII. törvény módosításához

A módosítás a szabadalmi ügyvivő, és a szabadalmi ügyvivőjelölt tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 39. §-hoz

A környezet védelmének általános szabályairól szóló 1995. évi LIII. törvény módosításához

A módosítás a környezetvédelmi, természetvédelmi és tájvédelmi szakértő tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 40. §-hoz

A vízgazdálkodásról szóló 1995. évi LVII. törvény módosításához

A módosítás a vízgazdálkodási szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 41. §-hoz

A Magyar Állatorvosi Kamaráról, valamint a magán-állatorvosi tevékenység gyakorlásáról szóló 1995. évi XCIV. törvény módosításához

A törvény szerint a szabadságvesztés időtartamára fel kell függeszteni a kamarai tagságát annak, akit a bíróság jogerősen egy évet meg nem haladó végrehajtandó szabadságvesztésre ítélt, illetve az eltiltás időtartamára annak, akit a bíróság az állatorvosi foglalkozástól jogerős ítélettel határozott időre eltiltott. A törvény értelmében a vezetőség kizárja a kamarából azt a tagot, akit jogerősen egy évet meghaladó végrehajtandó szabadságvesztésre ítéltek. Ezek a felfüggesztési és kizáró okok azonban nem jelennek meg a kamarai tagság feltételeként.

A törvény a koherens szabályozás megteremtése érdekében az alkotmányos követelményeknek és a Bnytv. szabályainak megfelelően, a hatályos tartalomhoz igazodva határozza meg a kamarai tagság bűnügyi nyilvántartásban kezelt adatokkal igazolható feltételeit úgy, hogy ne kerülhessen a kamara tagjai közé olyan személy, akinek tagságát fel kellene függeszteni, vagy meg kellene szüntetni. Egyebekben a törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 42-43. §-hoz

A büntetés-végrehajtási szervezetről szóló 1995. évi CVII. törvény módosítása módosításához

A büntetés-végrehajtási szervezeti törvény kiegészül a fogvatartottak foglalkoztatását végző közüzemek tekintetében a fejlesztési hitelre és a felügyel ő testületre vonatkozó sajátos rendelkezésekkel, az Áht. keretrendelkezései alapján. A felügyelő testület feladatai, jogköre, a tagjaira vonatkozó szabályok hasonlóak a gazdasági társaságok felügyel ő bizottságára vonatkozó szabályokhoz.

A büntetés-végrehajtási szervezeti törvényben a „gazdálkodó szervezet” fogalom „gazdasági társaság”-ra módosul. A törvény ezen kívül a fogvatartottak foglalkoztatásából eredő sajátos többletkiadások jogcímen járó költségvetési megtérítési kötelezettség tekintetében teremt szektorsemleges szabályozást. Ezen kívül 5 évre emeli azt a határidőt, amely alatt fogvatartottak foglalkoztatását végző költségvetési szerv mentesül a vállalkozási maradványát terhelő költségvetési befizetési kötelezettség alól, ha a vállalkozási maradványt az alaptevékenység ellátására vagy fejlesztésre használja fel.

A 44. §-hoz

A tűz elleni védekezésről, a műszaki mentésről és a tűzoltóságról szóló 1996. évi XXXI. törvény módosításához

A módosítás a tűzvédelmi szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 45. §-hoz

A nemzetközi bűnügyi jogsegélyről szóló 1996. évi XXXVIII. törvény módosítása módosításához

A törvény a Bnytv.-ben használt fogalmakhoz igazítja hozzá a nemzetközi bűnügyi jogsegélyről szóló törvény fogalmait.

A 46-48. §-hoz

A fegyveres szervek hivatásos állományú tagjainak szolgálati viszonyáról szóló 1996. évi XLIII. törvény módosításához

A módosítás a fegyveres szervek hivatásos állományú tagjainak tekintetében állapítja meg e hivatás gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a szolgálati viszonyt létesíteni szándékozó személy ne álljon a betöltendő szolgálati beosztás ellátásához szükséges tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

Az Alkotmánybíróság az Abh.-ban elvi éllel állapította meg, hogy „nem tartozhat [...] a kötelező adatszolgáltatás esetkörébe, ha az adatigénylő valamely foglalkozás, hivatás gyakorlásához, valamilyen jog gyakorlását lehetővé tévő engedély kiadásához kapcsolódó döntése meghozatalához kíván az adatalanyról információt szerezni”. Az Abh. értelmében tehát foglalkoztatási jogviszonyban nem adható korlátlan hozzáférés, vagy adatigénylési lehetőség a foglalkoztatónak a foglalkoztatási jogviszony feltételeinek ellenőrzéséhez.

Erre tekintettel a törvény nem teszi lehetővé, hogy a fegyveres szerv a vele szolgálati viszonyt létesíteni szándékozó személy bűnügyi nyilvántartásban kezelt adataihoz teljes körűen hozzáférjen. A szolgálati viszony létesítése bűnügyi nyilvántartásban kezelt adatokkal igazolható feltételeinek való megfelelést a törvény szerint a szolgálati viszonyt létesíteni szándékozó személy a fegyveres szerv részére igazolja. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 49. §-hoz

A katonai és rendvédelmi felsőoktatási intézmények vezetőinek, oktatóinak és hallgatóinak jogállásáról szóló 1996. évi XLV. törvény módosításához

A módosítás a katonai és rendvédelmi felsőoktatási intézmény hallgatója tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételét. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

Az 50-52. §-hoz

A közraktározásról szóló 1996. évi XLVIII. törvény módosításához

A módosítás a részvénytársasági formában működő közraktár igazgatósági tagja, a fióktelepként működő közraktár fióktelep vezetője, a közraktár vezetője és közraktári tevékenység irányításával megbízott vezető állású munkavállalója tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon gazdálkodó szervezetben vagy gazdasági társaságban vezető tisztség betöltését kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

Az 53. §-hoz

A természet védelméről szóló 1996. évi LIII. törvény módosításához

A módosítással a törvény a polgári természetőr tekintetében, valamint védett állatfajok, tartásához, hasznosításához, exportjához, importjához szükséges engedély továbbá a barlangi túravezető, illetve barlangi kutatás vezetői igazolvány esetében az igénylő tekintetében törvényi szintre emeli az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezeket a feltételeket jelenleg a polgári természetőr tekintetében a polgári természetőrökről szóló 33/1997. (XI. 20.) KTM rendelet, a védett állatfajok tartása, hasznosítása tekintetében a védett állatfajok védelmére, tartására, hasznosítására és bemutatására vonatkozó részletes szabályokról szóló 348/2006. (XII. 23.) Korm. rendelet, védett állatfajok export-, importengedélye tekintetében a veszélyeztetett vadon élő állat- és növényfajok kereskedelmét szabályozó nemzetközi és európai közösségi jogi aktusok végrehajtásának egyes szabályairól szóló 292/2008. (XII. 10.) Korm. rendelet tartalmazza. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait is.

Az 54-55. §-hoz

A vad védelméről, a vadgazdálkodásról, valamint a vadászatról szóló 1996. évi LV. törvény módosításához

A módosítás a vadászatról szóló törvény vagy a felhatalmazása alapján kiadott jogszabályban meghatározott szakterületen szakértő személy tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

Az 56. §-hoz

A tisztességtelen piaci magatartás és versenykorlátozás tilalmáról szóló 1996. évi LVII. törvény módosításához

A módosítás a Gazdasági Versenyhivatal elnöke, elnökhelyettese, valamint a versenytanács tagja tekintetében állapítja meg az adott feladat ellátásának bűnügyi nyilvántartásban kezelt adatokkal igazolható feltételeit. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A tisztességtelen piaci magatartás és versenykorlátozás tilalmáról szóló törvény úgy rendelkezik, hogy az elnök (elnökhelyettes) felmentésének van helye, ha a tisztségére méltatlanná válik. A tisztségére méltatlannak kell tekinteni a tisztségviselőt, ha büntetett előéletű, illetve vele szemben a bíróság büntetést szabott ki vagy intézkedést alkalmazott, és a bűnügyi nyilvántartásból még nem törölték. Ezeket a feltételeket a törvény a tisztség betöltésének feltételeként határozza meg, azzal hogy bármely bűncselekmény miatt a bűnügyi nyilvántartásban szereplés a büntetett előélethez fűződő joghátrányok alóli mentesítést követően is - tekintettel az Abh.-ban foglalt elvekre is - feleslegesen szigorú feltétel.

Erre tekintettel a törvény tételesen meghatározza azt a bűncselekményi kört, amelyek esetében a - fenti tisztség közbizalmi, gazdaság jogszerű működéséhez szorosan kapcsolódó jellegére tekintettel - indokolt az elkövető kizárása tisztség betöltéséből az elítéléshez fűződő hátrányos jogkövetkezmények alóli mentesülését követően is, a kiszabott szankciótól függően a törvényben meghatározott időpontig.

Az 57. §-hoz

A földmérési és térképészeti tevékenységről szóló 1996. évi LXXVI. törvény módosításához

A módosítás az ingatlanrendező földmérő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon a földmérési, térképészeti foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

Az 58. §-hoz

A gyermekek védelméről és a gyámügyi igazgatásról szóló 1997. évi XXXI. törvény módosításához

A módosításban a törvény egyrészt a gyermekjogi képviselő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit.

A gyermekek védelméről és a gyámügyi igazgatásról szóló 1997. évi XXXI. törvény 15. § (8) bekezdése úgy rendelkezik, hogy a gyermekvédelmi rendszerben a külön jogszabályban meghatározott munkakörben, valamint önkéntes jogviszonyban nem foglalkoztatható az a személy, aki ellen a Btk-ban büntetni rendelt, a gyermek sérelmére elkövetett szándékos bűncselekmény miatt eljárás folyik, vagy akit jogerős bírói ítélettel ilyen bűncselekmény miatt ítéltek el. Ez a rendelkezés olyan feltételt támaszt, ami a bűnügyi nyilvántartásban kezelt adatokkal nem igazolható tekintettel arra, hogy a bűnügyi nyilvántartás nem tartalmaz arra vonatkozó adatot, hogy egy bűncselekményt gyermek sérelmére követtek-e el vagy sem.

Erre tekintettel a törvény a gyermekjogi képviselő gyermekek védelméről és a gyámügyi igazgatásról szóló 1997. évi XXXI. törvény 11/A. §-ában - a 15. § (8) bekezdésében meghatározott hatályos szabályozás mögött meghúzódó szándéknak megfelelően - a bűnügyi nyilvántartásban kezelt adatokkal igazolható módon határozza meg e tevékenység ellátását kizáró okokat. A törvény szerint nem lehet gyermekjogi képviselő, aki büntetett előéletű. A törvény továbbá tételesen meghatározza azt a bűncselekményi kört amelyek esetében a - a tisztség közbizalmi, a gyermekek testi, lelki fejlődésének maradéktalan biztosításához szorosan kapcsolódó jellegére tekintettel - indokolt az elkövető kizárása e tisztség betöltéséből az elítéléshez fűződő hátrányos jogkövetkezmények alóli mentesülését követően is, a kiszabott szankciótól függően a törvényben meghatározott időpontig.

A törvény továbbá a gyermekvédelmi vagy szociálpolitikai szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon a az adott tevékenység végzését kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 103/B. § részletesen szabályozza a névjegyzék vezetésével és az adatkezeléssel kapcsolatos tennivalókat.

Az 59-61. §-hoz

Az igazságügyi alkalmazottak szolgálati jogviszonyáról szóló 1997. évi LXVIII. törvény módosításához

A törvény hatályos rendelkezése szerint a bírósági fogalmazó, a bírósági titkár, az igazságügyi szakértő és a pártfogó felügyelő kinevezésénél a Bjt. 3. § (2) bekezdésében írt rendelkezést is alkalmazni kell azzal, hogy a bűnügyi nyilvántartás adatainak mérlegelésére a bírósági fogalmazó és a bírósági titkár esetében a kinevezésre jogosult bírósági elnök, a pártfogó felügyelő esetében az egyéb igazságügyi szerv vezetője, az igazságügyi szakértő esetében a miniszter jogosult. A Bjt. 3. § (2) bekezdése úgy rendelkezik, hogy nem lehet bíró az, akivel szemben bűncselekmény miatt szabadságvesztést vagy közérdekű munkát szabtak ki, illetve akinek a büntetőeljárás során kényszergyógykezelését rendelték el és a bűnügyi nyilvántartásban szerepel. Ezt meghaladóan a bűnügyi nyilvántartásnak a pályázóra vonatkozó teljes körű adatait az OIT mérlegeli.

Az Alkotmánybíróság az Abh.-ban elvi éllel állapította meg, hogy „nem tartozhat [...] a kötelező adatszolgáltatás esetkörébe, ha az adatigénylő valamely foglalkozás, hivatás gyakorlásához, valamilyen jog gyakorlását lehetővé tévő engedély kiadásához kapcsolódó döntése meghozatalához kíván az adatalanyról információt szerezni”. Az Abh. értelmében tehát foglalkoztatási jogviszonyban nem adható korlátlan hozzáférés, vagy adatigénylési lehetőség a foglalkoztatónak a foglalkoztatási jogviszony feltételeinek ellenőrzéséhez.

Az Iasz. hatályos rendelkezése alapján a munkáltatói jogkör gyakorlója szabadon, a törvényben rögzített szempontok nélkül mérlegelheti az adott tisztségre pályázó személy bűnügyi személyes adatait, jóllehet ehhez a törvény megköveteli a pályázó hozzájárulását is, amely azonban a jogviszony létesítés feltétele.

E rendelkezés több szempontból is alkotmányossági problémákat vet fel.

Nyilvánvalóan az, hogy az adott tisztségre pályázó személy (a továbbiakban: pályázó) bűnügyi nyilvántartásban kezelt adatainak teljes köréhez leendő munkáltatójának hozzáférést kell biztosítani, korlátozza a pályázó - az Alkotmány 59. § (1) bekezdésében biztosított - információs önrendelkezési jogát.

Az Alkotmány 8. § (2) bekezdésében foglalt, az alapjogok korlátozásának alkotmányos kereteivel kapcsolatos következetes alkotmánybírósági gyakorlat alapján egy alapjog korlátozása akkor tekinthető alkotmányosnak, ha azt egy másik alapjog vagy szabadság védelme, érvényesülése vagy egyéb alkotmányos érték védelme szükségessé teszi és a kívánt cél más módon nem érhető el, tehát szükséges, valamint, ha a korlátozás által okozott jogsérelem az elérendő cél fontosságával arányos mértékű. Ebből következően a jogalkotó alapjog korlátozása esetén köteles az adott cél elérésére alkalmas legenyhébb eszközt alkalmazni.

Jóllehet a pályázó bűnügyi személyes adatainak a munkáltató részére történő korlátlan rendelkezésére bocsátása nem törvény kötelező adatkezelést előíró rendelkezésén, hanem a pályázó hozzájárulásán alapul, így az formálisan megfelel a személyes adatok védelméről és a közérdekű adatok nyilvánosságáról szóló 1992. évi LXIII. törvény - az adatalany különleges adatainak alkotmányos kezelésére vonatkozó - 3. § (2) bekezdés a) pontjában foglalt követelménynek, az adatkezeléshez való hozzájárulás valójában nem tekinthető önkéntesnek. Az adatkezeléshez való hozzájárulásnak ugyanis - az Avtv. 2. § 6. pontjában foglaltak alapján - önkéntesnek kell lennie, ezen önkéntesség azonban - az Adatvédelmi Biztos több állásfoglalásában kifejtettekkel is összhangban -csupán látszólagos: a hivatkozott törvényi rendelkezésekben meghatározott esetben a pályázó ugyanis nincs tényleges választási helyzetben, tekintettel arra, hogy hozzájárulás híján a pályázó kinevezésre nem terjeszthető elő.

Valójában tehát az alkotmányos adatkezelés feltételei, az alapjog korlátozása szükségessége és arányossága követelményei tartalmilag nem biztosítottak a hivatkozott és a törvény által módosítandó hatályos szabályozás alapján.

Alkotmányossági problémát vet fel továbbá az a rendelkezés is, amely szerint a munkáltatói jogkör gyakorlója a bűnügyi nyilvántartás adatai alapján mérlegelheti a pályázó tisztségre való alkalmasságát. E rendelkezés alapján nem állapítható meg egyértelműen, melyek azok a törvényi feltételek, amelynek teljesítése esetén a pályázó az adott tisztséget betöltheti, ez pedig az Alkotmány 2. § (1) bekezdéséből fakadó jogbiztonság követelményének sérelméhez vezethet. E szabályozás nem garantálja továbbá a pályázatok egyenlő elbírálását sem, hiszen nincs törvényi akadálya annak, hogy két pályázó bűnügyi nyilvántartásokban kezelt személyes adatai egyezősége esetén a pályázók alkalmasságát a munkáltató diszkrecionális jogkörében eltérően ítélje meg.

A törvény ennek megfelelően úgy módosítja a hatályos szabályozást, hogy teljes körűen rögzíti az adott tisztség betöltésének törvényi feltételeit, azon bűnügyi előéletre vonatkozó adatok kimerítő meghatározásával is, amelyek a tisztség betöltését kizárják, másrészt átalakítja ezen bűnügyi személyes adatok ellenőrzésére vonatkozó szabályozást is úgy, hogy a feltételek fennállását a pályázó - Bnytv.-ben meghatározott - hatósági bizonyítvánnyal igazolja. Egy ilyen tartalmú szabályozás alkalmas az adott tisztség betöltése feltételeinek ellenőrzésére, ugyanakkor a pályázó információs önrendelkezési jogának legenyhébb korlátozásával járó eszköz.

A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 62. §-hoz

A magánnyugdíjról és a magánnyugdíjpénztárakról szóló 1997. évi LXXXII. törvény módosításához

A módosítás lényege, hogy a szabályozott tevékenység (pl. biztosításmatematikus), valamint vezető tisztségviselők esetén feltételként támasztotta a büntetlen előéletet, valamint azt, hogy az illető ne álljon az általa ellátott tevékenységtől, vezető tisztségviselő pedig gazdálkodó szervezetben vagy gazdasági társaságban vezető tisztség betöltését kizáró foglalkozástól eltiltás hatálya alatt.

A fenti két feltétel mellett a tevékenység ellátására, illetve a vezető tisztségviselői tisztség betöltésére további követelményként határozza meg azt, hogy az illető ne legyen gazdasági, vagyon elleni, illetve közbizalom elleni bűncselekmények elkövetése miatt elítélve, még akkor sem, ha a büntetett előélethez fűződő hátrányok alól már mentesült, vagyis egyébként büntetlen előéletű lenne. A módosítás nyomán a tevékenység ellátása, illetve a vezető tisztségviselői tisztség betöltése alól kizáró okot jelent az is, ha az illető gazdasági, vagyon elleni, illetve közbizalom elleni bűncselekmény miatt büntetőeljárás hatálya alatt áll.

A 63. §-hoz

A muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény módosításához

A módosítás a könyvtári, közművelődési, múzeumi vagy levéltári szakkérdésben szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 64-65. §-hoz

A fogyasztóvédelemről szóló 1997. évi CLV. törvény módosításához

A módosítás a békéltető testületi tag tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 66-68. §-hoz

Az ügyvédekről szóló 1998. évi XI. törvény módosítása módosításához

A törvény az ügyvéd tekintetében állapítja meg az ügyvédi hivatás gyakorlásának bűnügyi nyilvántartásban kezelt adatokkal igazolható feltételeit, hozzáigazítva a hatályos feltételrendszert az Abh.-ban meghatározott követelményekhez, valamint a Bnytv. rendelkezéseihez. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 69. §-hoz

A temetőkről és a temetkezésről szóló 1999. évi XLIII. törvény módosításához

A módosítás a temetkezési szolgáltatást végző személyek tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 70. §-hoz

A víziközlekedésről szóló 2000. évi XLII. törvény módosításához

A módosítás a vízi közlekedési szakértő, a hajózási hatóság által megbízott vizsgabizottság tagja, a hajóparancsnok tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 71. §-hoz

A hulladékgazdálkodásról szóló 2000. évi XLIII. törvény módosításához

A módosítás a jelenleg az országhatárt átlépő hulladékszállításról szóló 180/2007. (VII. 3.) Korm. rendeletben található, a hulladék szállítását végző személyre vonatkozó, a bűnügyi nyilvántartásban kezelt adatokkal igazolható feltételeket illeszti be a hulladékgazdálkodásról szóló törvénybe. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 72-73. §-hoz

A Magyar Növényvédő Mérnöki és Növényorvosi Kamaráról szóló 2000. évi LXXXIV. törvény módosításához

A módosítás a növényvédelmi szakértő és a kamarai tagok tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 74. §-hoz

A számvitelről szóló 2000. évi C. törvény módosításához

A módosítás a mérlegképes könyvelői képesítéssel rendelkező személyek, valamint az okleveles könyvvizsgálói képesítéssel rendelkező nem kamarai tagok tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 75. §-hoz

Az egészségügyi közvetítői eljárásról szóló 2000. évi CXVI. törvény módosításához

A módosítás az egészségügyi közvetítői tanács tagjai tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 76-77. §-hoz

Az elektronikus aláírásról szóló 2001. évi XXXV. törvény módosításához

A módosítás a minősített szolgáltató vezető tisztségviselője, vezetője és alkalmazottai tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 78. §-hoz

A konzuli védelemről szóló 2001. évi XLVI. törvény módosításához

A konzul a célhoz kötöttség követelményének megfelelve adatot igényelhet a bűnügyi nyilvántartási rendszerből.

A 79. §-hoz

A kulturális örökség védelméről szóló 2001. évi LXIV. törvény módosításához

A módosítás a kulturális örökség védelmével kapcsolatos szakkérdésben szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 80-82. §-hoz

A Magyar Honvédség hivatásos és szerződéses állományú katonáinak jogállásáról szóló 2001. évi XCV. törvény módosításához

A módosítás a szolgálati viszonyt létesíteni kívánó személy és az állomány tagja tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 83. §-hoz

A külföldi bizonyítványok és oklevelek elismeréséről szóló 2001. évi C. törvény módosításához

A külföldi megkeresést teljesítő hatóság jogosult megkeresni a bűnügyi nyilvántartó szervet büntetett vagy büntetlen előéletre vonatkozó adatok kiadására.

A 84. §-hoz

A felnőttképzésről szóló 2001. évi CI. törvény módosításához

A módosítás a felnőttképzési szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 85. §-hoz

A bűnüldöző szervek nemzetközi együttműködéséről szóló 2002. évi LIV. törvény módosításához

A nemzetközi bűnügyi információcsere kiterjed a bűnügyi nyilvántartási rendszerben valamint a biometrikus adatok nyilvántartásában szereplő adatok szolgáltatására is.

A 86. §-hoz

A közvetítői tevékenységről szóló 2002. évi LV. törvény módosításához

A módosítás a közvetítő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 87. §-hoz

Az adózás rendjéről szóló 2003. évi XCII. törvény módosításához

A módosítás az adótanácsadó, az adószakértő és az okleveles adószakértő tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 88-89. §-hoz

A postáról szóló 2003. évi CI. törvény módosításához

A módosítás a postai szolgáltató vezető tisztségviselőinek vagy a szakmai tevékenységért felelős vezető állású munkavállalójának tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 90-91. §-hoz

Az egyenlő bánásmódról és az esélyegyenlőség előmozdításáról szóló 2003. évi CXXV. törvény módosításához

A módosítás az Egyenlő Bánásmód Tanácsadó Testület tagjai tekintetében állapítja meg e tisztség betöltésének bűnügyi nyilvántartásban kezelt adatokkal igazolható feltételét. Ez a feltétel a büntetlen előélet. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 92. §-hoz

A közösségi vámjog végrehajtásáról szóló 2003. évi CXXVI. törvény módosításához

A módosítás a megbízható vámadós tekintetében állapítja meg megbízható vámadós személyre vonatkozó feltételek fennállását igazoló bizonyítvány kiadásának a bűnügyi nyilvántartásban kezelt adatokkal igazolható feltételét. E feltétel szerint megbízható vámadós az lehet, aki gazdasági tevékenységgel összefüggő súlyos bűncselekmény elkövetése miatt nem minősül büntetett előéletűnek. A gazdasági tevékenységgel összefüggő súlyos bűncselekménynek minősülő bűncselekmények felsorolását a hatályos közösségi vámjog végrehajtásáról szóló törvény tartalmazza. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 93. §-hoz

Az Európai Unió tagállamaival folytatott bűnügyi együttműködésről szóló 2003. évi CXXX. törvény módosításához

A módosítás és a bűnügyi nyilvántartási rendszer összhangjának megteremtését szolgálja a rendelkezés.

A 94. §-hoz

A társasházakról szóló 2003. évi CXXXIII. törvény módosításához

A módosítás a közös képviselő, az intéző bizottság elnöke, a társasház kezelő, valamint az ingatlankezelő tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 95-96. §-hoz

A sportról szóló 2004. évi I. törvény módosításához

A módosítás több szempontból indokolt. Egyfelől a törvény eddig is megkövetelte a büntetlen előéletet mint feltételt a MOB és MPB tagok, illetve elnökségi tagok vonatkozásában, azonban ennek igazolási szabályairól nem rendelkezett. Erre tekintettel a MOB és az MPB esetében is ugyanaz a rezsim kerül bevezetésre, amelynek nyomán a tagoknak a MOB, illetve az MPB főtitkára részére igazolják azt, hogy büntetlen előéletűek. Erre tekintettel a törvény - a sporttörvény eddigi hiányosságát pótolva - egyértelműen rendelkezik arról, hogy a MOB, és az MPB tagjait a főtitkár vagy az azzal azonos jogállású tisztségviselő tartja nyilván, és a tagok az ő részére igazolják azt, hogy büntetlen előéletűek.

A módosítás abból a szempontból is indokolt, hogy - a nemzetközi sportéletben az utóbbi években történt eseményekre figyelemmel - rendelkezni kell az érmes, edzője és özvegye járadékra való jogosultságának megszűnéséről, ha az érmes járadékra jogosító helyezését elveszíti (pl. az aktív sportpályafutása befejezését követően, doppingolás miatt lefolytatott fegyelmi eljárás eredményeként az illetékes sportszövetség jogerős határozata következtében). A törvény értelmében az érmes helyezésének elveszítésével az érmes özvegyének és edzőjének járadékra jogosultsága is megszűnik.

További, eddig tisztázatlan rendelkezése volt a sporttörvénynek, hogy milyen szabályokat kell követni abban esetben, ha „Nemzet Sportolója” címmel rendelkező személy érdemtelenné válik erre a címre. Ennek kapcsán egyfelől tisztázandó, hogy milyen esetben állapítható meg az érdemtelenség bekövetkezése, illetve milyen esetben kell felfüggeszteni a járadék folyósítását, másfelől, hogy milyen eljárásban állapítható meg az érdemtelenség és ennek milyen jogkövetkezményei vannak.

A törvény a fentebb említett rendelkezések tekintetében egységesen rendelkezik az adatigazolás, illetve az adatigénylés és az adatkezelés szabályairól is.

A 97. §-hoz

A lőfegyverekről és lőszerekről szóló 2004. évi XXIV. törvény módosításához

A fegyverrel végezhető különböző tevékenységekhez szükséges engedélyek kiadásának a bűnügyi nyilvántartási rendszerben kezelt adatok alapján igazolható feltételeit jelenleg a fegyverekről és lőszerekről szóló 253/2004. (VIII. 31.) Korm. rendelet tartalmazza, amelyeket a törvény elveinek megfelelően indokolt szabályozni úgy, hogy a feltételek igazolásához egy megfelelő eljárási, ellenőrzési és adatkezelési rend kapcsolódjon.

A 98. §-hoz

Az üvegházhatású gázok kibocsátási egységeinek kereskedelméről szóló 2005. évi XV. törvény módosításához

A módosítás a hitelesítő szakértő tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 99. §-hoz

Az igazságügyi szakértői tevékenységről szóló 2005. évi XLVII. törvény módosításához

A módosítás az igazságügyi szakértők tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 100-102. §-hoz

A haditechnikai termékek gyártásának és a haditechnikai szolgáltatások nyújtásának engedélyezéséről szóló 2005. évi CIX. törvény módosításához

A módosítás a törvényben meghatározott haditechnikai termék gyártásához vagy szolgáltatás nyújtásához kapcsolódó munkakörben alkalmazott személyek tekintetében állapítja meg e tevékenység gyakorlásának bűnügyi nyilvántartásban kezelt adatokkal igazolható feltételeit. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 103. §-hoz

A felsőoktatásról szóló 2005. évi CXXXIX. törvény módosításához

A módosítás a gazdasági tanács tagja tekintetében állapítja meg e tisztség betöltésének bűnügyi nyilvántartásban kezelt adatokkal igazolható feltételét. Ez a feltétel a büntetlen előélet. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 104. §-hoz

A kereskedelemről szóló 2005. évi CLXIV. törvény módosításához

A módosítás a nemesfémből készült ékszer, díszműáru és egyéb tárgy forgalmazására irányuló kereskedelmi tevékenységet, tartós szálláshasználati szolgálati tevékenységet, valamint utazásszervezői és utazásközvetítői tevékenységet folytató személyek tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 105-106. §-hoz

A vasúti közlekedésről szóló 2005. évi CLXXXIII. törvény módosításához

A módosítás a vasútszakmai oktató és a vasúti közlekedési szakértő tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon az adott tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 107. §-hoz

A szövetkezetekről szóló 2006. évi X. törvény módosításához

A módosítás a szövetkezet vezető tisztségviselői tekintetében állapítja meg e tisztség betöltésének bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint hogy a vezető tisztségviselő ne álljon a szövetkezet főtevékenységeként folytatott tevékenység folytatását kizáró foglalkozástól eltiltás vagy a gazdálkodó szervezetben vagy gazdasági társaságban vezető tisztség betöltését kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 108-109. §-hoz

A lobbitevékenységről szóló 2006. évi XLIX. törvény módosításához

A lobbitevékenységről szóló 2006. évi XLIX. törvény módosítása írja le a lobbista tevékenység gyakorlásának bűnügyi nyilvántartásban kezelt adatokkal igazolható feltételeit. Ezek a feltételek a büntetlen előélet, valamint az, hogy a tevékenységet végezni kívánó személy ne álljon e tevékenység folytatását kizáró foglalkozástól eltiltás hatálya alatt. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 110. §-hoz

Az ENSZ Éghajlatváltozási Keretegyezménye és annak Kiotói Jegyzőkönyve végrehajtási keretrendszeréről szóló 2007. évi LX. törvény módosításához

A végrehajtás-hitelesítő szakértők büntetlen előéletének ellenőrzése céljából a környezetvédelmi hatóság adatot igényelhet a bűnügyi nyilvántartási rendszerből.

A 111-113. §-hoz

A Magyar Könyvvizsgálói Kamaráról, a könyvvizsgálói tevékenységről, valamint a könyvvizsgálói közfelügyeletről szóló 2007. évi LXXV. törvény módosításához

A módosítás a kamarai tag, a könyvvizsgáló jelölt, az okleveles könyvvizsgálói képzési programba jelentkező személy, valamint a Könyvvizsgálói Közfelügyeleti Bizottság tagja tekintetében állapítja meg az adott tevékenység gyakorlásának bűnügyi nyilvántartásban kezelt adatokkal igazolható feltételeit. A törvény a korábban kifejtett elveknek megfelelően tartalmazza a bűnügyi nyilvántartásban kezelt adatokkal igazolható feltételek igazolásának, ellenőrzésének, az ellenőrzéshez szükséges adatok igénylésének és kezelésének szabályait.

A 114. §-hoz

A Schengeni Végrehajtási Egyezmény keretében történő együttműködésről és információcseréről szóló 2007. évi CV. törvény módosításához

A SIRENE Iroda statisztikai adatgyűjtés céljából - tehát a személyazonosító adatok nélkül - valamennyi adatot felhasználhatja.

A 115. §-hoz

Az állami vagyonról szóló 2007. évi CVI. törvény módosításához

Indokolt, hogy a törvényben meghatározott, a bűnügyi nyilvántartásban szereplő adatokból igazolható feltételek - miszerint ki lehet tagja a Tanácsnak, illetőleg az Ellenőrző Bizottságnak, valamint milyen feltételekkel lehet állami vagyon hasznosítására irányuló szerződést kötni - pontosan meghatározottak legyenek. Emellett indokolt az is, hogy a feltételek igazolásához egy megfelelő eljárási és ellenőrzési rend kapcsolódjon.

A 116-117. §-hoz

A foglalkoztatói nyugdíjról és intézményeiről szóló 2007. évi CXVII. törvény módosításához

A foglalkoztatói nyugdíjszolgáltató intézménynél vezető állású nem lehet olyan személy, aki büntetett előéletű, vagy foglalkoztatástól eltiltás hatálya alatt áll, vagy büntetlen előéletű, de büntetőjogi felelőssége jogerősen megáll közélet tisztasága elleni, nemzetközi közélet tisztasága elleni, gazdasági vagy vagyonelleni bűncselekmény elkövetése miatt, a rendelkezésben részletezett öt esetben.

A 118-119. §-hoz

Az erdőről, az erdő védelméről és az erdőgazdálkodásról szóló 2009. évi XXXVII. törvény módosításához

Az erdészeti szakszemélyzet az erdőgazdálkodó részére köteles igazolni a bűnügyi nyilvántartó szerv által kiállított hatósági bizonyítvánnyal, hogy büntetlen előéletű.

A 120. §-hoz

A büntetések és intézkedések végrehajtásáról szóló 1979. évi 11. tvr.-nek azon módosításait tartalmazza a rendelkezés, amelyek a büntetőjogszabályok időközi módosítása folytán váltak szükségessé.

-----STARTING---POINT---VEGE---

A 121. §-hoz

Záró rendelkezések

A hatálybaléptetés mellett a bűnügyi nyilvántartási törvény korrekcióit is tartalmazza.