2020. évi LXXXII. törvényhez végső előterjesztői indokolása

a villamos energiáról szóló 2007. évi LXXXVI. törvény módosításáról

-----STARTING---POINT---ALTALANOS--- 

A COVID-19 fertőzés okozta tömeges megbetegedést okozó, 2020. évben bekövetkezett humánjárvány (a továbbiakban: veszélyhelyzet) a gazdaság gyakorlatilag minden területén nehézséget okozott. Nem kivétel ez alól a megújuló energia ipar sem. A naperőművekhez szükséges panelek gyártása legnagyobbrészt Kínában zajlik, a gyárak ott is leálltak hosszabb-rövidebb ideig, ellátási problémákat okozva ezzel a beszállítóknak, akik így nem tudták teljesíteni kötelezettségeiket. A beruházások a beszállítói gondok miatt a világ minden pontján több hónapos csúszást szenvedhetnek el. De nem csak a panelek miatt szenvednek késedelmet a beruházások, hanem az építkezéshez szükséges egyéb alapanyagok miatt is. Ilyen pl. a tartószerkezet is, amely a veszélyhelyzet miatt szintén akár több hónapos késéssel érkezik csak meg a beruházókhoz, kivitelezőkhöz.

Amennyiben az érintett projektek nem kapnának lehetőséget a határidő hosszabbítására, úgy várhatóan a beruházást megvalósító vállalkozások jelentős része megszűnik, munkahelyek megszűnését okozva és családok megélhetését veszélyeztetve ezzel. Ennek oka, hogy ezek a projektek nagyrészt banki finanszírozásból valósulnak meg, de ha nem tudnak megvalósulni, vagy közben elveszítik a támogatási jogosultságukat, úgy nem fogják tudni teljesíteni a kötelezettségeiket, ami előre vetíti ezen vállalkozások megszűnését.

-----STARTING---POINT---RESZLETES---

Az 1-2. §-hoz

A törvényjavaslat a Hivatal számára rendeleti szabályozási lehetőséget biztosít a Kormány által kihirdetett veszélyhelyzettel összefüggésben a villamosenergia-termelés, a kereskedelmi üzem megkezdésének támogatási jogosultsághoz kapcsolódó határidő meghosszabbítása rendjének szabályozására.

-----STARTING---POINT---VEGE---

A 3. §-hoz

Hatályba léptető rendelkezés.