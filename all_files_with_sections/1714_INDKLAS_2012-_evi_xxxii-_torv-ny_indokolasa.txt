2012. évi XXXII. törvény indokolása

a polgári perrendtartásról szóló 1952. évi III. törvény módosításáról

-----STARTING---POINT---ALTALANOS--- 

Az igazságszolgáltatást érintő egyéb törvények módosításáról szóló 2011. évi LXXXIX. törvény a kiemelt ügyekre vonatkozó szabályozás eljárásjogi szabályait megteremtette. A törvény a gyakorlatban történő alkalmazás során felmerült problémák alapján tartalmazza a szabályozás korrekcióját.

-----STARTING---POINT---RESZLETES---

Az 1-3. §-hoz

A törvény a korábbi jogalkotói szándékkal összhangban a Pp. XXVI. fejezete szerinti kiemelt jelentőségű perekben a megfelelő és gyors elintézést azáltal is biztosítani kívánja, hogy ezekben az ügyekben a hirdetményi kézbesítésnek nagyobb teret ad azon esetekben, amikor a már perbe bocsátkozott peres fél a pert akadályozva bármely okból a bíróság iratait átvenni nem tudja, mivel kézbesítési megbízott állítására bármely okból (akár bírósági mulasztás okán) nem került sor, vagy annak megbízatása új megbízott állítása nélkül szűnt meg. Ezen esetekben is szükséges ugyanakkor a peres fél érdekeinek, a tisztességes eljárás követelményeinek érvényesítése, így a törvény az érintett fél érdekeinek védelmére és a szükséges jogi képviselet ellátására biztosítja az ügygondok rendelés lehetőségét.

A hirdetményi kézbesítés szabályai nem csak a kiemelt ügyekben, de valamennyi ügyben végtelenül elavultak, a jogbiztonság XXI. századi követelményeinek nem felelnek meg. Komoly költség nélkül, a bírósági kézbesítés és ezzel összefüggésben a bírósági eljárás hatékonyságát jelentősen javító intézkedés lesz, ha a hirdetményeket az interneten teszik közzé.

A módosítás következtében lehetőség van arra, hogy külföldi, de kézbesítési megbízottat nem állító, már perbe bocsátkozott ám ezt követően iratot át nem vevő személy esetében is alkalmazható legyen a rövidebb tárgyalási időközre vonatkozó szabály.

-----STARTING---POINT---VEGE---

A 4. §-hoz

Hatályba léptető rendelkezések.