1992. évi VIII. törvény indokolása

a Magyar Népköztársaság és a Bolgár Népköztársaság között a kettős állampolgárságú személyek állampolgárságának rendezéséről Szófiában 1958. június 27-én aláírt egyezmény kihirdetésére vonatkozó 1959. évi 27. törvényerejű rendelet hatályon kívül helyezéséről

Indokolás

A Bolgár Külügyminisztérium szóbeli jegyzékben jelentette be a bolgár fél azon szándékát, hogy felmondja az 1959. évi 27. törvényerejű rendelettel kihirdetett, a Magyar Népköztársaság és a Bolgár Népköztársaság között a kettős állampolgárságú személyek állampolgárságának rendezéséről Szófiában 1958. június 27-én aláírt egyezményt.

A bolgár fél jegyzéke egybeesik a magyar szándékokkal, nevezetesen azzal, hogy a nemzetközi szerződéseket a kor szellemének megfelelően felülvizsgálja, és amelyek nem felelnek meg érdekeinknek, azokat megfelelő formában rendezni szükséges.

Az egyezmény szabályai túlzottan bürokratikus eljárást tartalmaznak, illetőleg a kapcsolódó elnöki levélváltás másik állam állampolgárainak honosítási tilalmát tartalmazza, ezért szükséges a bolgár fél bejelentésétől függetlenül is ennek felmondása, az 1958. évi 27. tvr. hatályon kívül helyezése.