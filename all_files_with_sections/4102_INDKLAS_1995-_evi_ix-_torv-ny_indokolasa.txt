1995. évi IX. törvény indokolása

A Magyar Népköztársaság és a Lengyel Népköztársaság között A kettős állampolgárságú személyek állampolgárságának rendezéséről a Budapesten, 1961. július 5-én aláírt Egyezmény kihirdetéséről szóló 1962. évi 4. törvényerejű rendelet hatályon kívül helyezéséről

Indokolás

A Lengyel Köztársasággal kölcsönös egyetértésben jegyzőkönyvben rögzítették a Kormányok az Egyezmény felmondását. a Kormány egyetértésével, illetőleg a köztársasági elnök úr jóváhagyásával a jegyzőkönyvet megerősítő okirat 1994. január 13-án került kicserélésre. A jegyzőkönyv rendelkezése szerint a Magyar Népköztársaság és a Lengyel Népköztársaság között a kettős állampolgárságú személyek állampolgárságának rendezéséről Budapesten, 1961. július 5-én aláírt Egyezmény kihirdetéséről szóló 1962. évi 4. törvényerejű rendelet hatályát veszti, ezért az Egyezmény kihirdetésére vonatkozó 1962. évi 4. törvényerejű rendeletet hatályon kívül szükséges helyezni.

A Lengyel Féllel kötött Egyezménynek az volt a célja, hogy azok a személyek, akikek a Szerződő Felek jogszabályaik szerint állampolgárainak tartanak, önkéntes elhatározásuk alapján valamely Szerződő fél állampolgárságát válasszák. Ez a cél a '60-as, '70-es években egybeesett az akkori európai törekvésekkel. A jelenlegi euróapi tendencia azonban nem a kettős állampolgárság megszüntetését tartja fontosnak, hanem annak jogkövetkezményeinek rendezését. Ezt figyelembe véve a Lengyel Féllel kötött Egyzeményünket kölcsönös egyetértésben szüntetjük meg. Ezáltal lehetőséget teremtünk az emberi jogok teljesebb érvényesülésének.

Az Egyezmény megszüntetésének nincs visszaható hatálya.