1994. évi XIV. törvény indokolása

az egyes elkülönített állami pénzalapokról szóló 1992. évi LXXXIII. törvény módosításáról

-----STARTING---POINT---ALTALANOS--- 

Az egyes elkülönített állami pénzalapokról szóló 1992. évi LXXXIII. törvény VI. fejezete rendelkezik a Területfejlesztési Alapról.

A törvénymódosítás a Területfejlesztési Alapról és a más állami pénzalapokról szóló rendelkezések között fennálló ellentmondás feloldása, valamint a Területfejlesztési Alap hatékonyabb működtethetősége érdekében szükséges.

Az összes állami támogatás mértékének a törvényben előírt maximálása gátjává vált a Kormány által elfogadott fejlesztési programok - így többek között a nógrádi program - maradéktalan megvalósításának az északi és kelet-magyarországi térségben. A települési önkormányzatok infrastrukturális beruházásainál igen gyakori jelenség, hogy az önkormányzat nem képes biztosítani a támogatás odaítéléséhez szükséges saját forrást, s emiatt nem valósulhat meg a beruházás.

-----STARTING---POINT---RESZLETES---

Az 1. §-hoz

Az egyes elkülönített állami pénzalapokról szóló 1992. évi LXXXIII. törvény 52. § (4) bekezdése kimondta, hogy „a támogatás mértékét úgy kell megállapítani, hogy az összes állami forrásból származó támogatás ne haladja meg az infrastrukturális beruházásnál a beruházási költség 70%-át, a munkahelyteremtő beruházásnál pedig az 50%-át”.

A törvény módosításával lehetővé válik, hogy a területfejlesztés kedvezményezett területein az összes állami forrásból származó támogatás legnagyobb mértéke, a beruházási költség 100%-a is odaítélhető legyen. Mivel a módosítás az összes állami támogatás mértékére vonatkozik, az önkormányzatok előtt megnyilik a lehetőség, hogy a különböző célalapokból és támogatásból akár a teljes beruházás költségének forrásfedezetét is biztosíthassák.

-----STARTING---POINT---VEGE---