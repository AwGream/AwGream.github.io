2008. évi XI. törvény indokolása

az Országos Rádió és Televízió Testület tagjai megbízatása megszűnésének egyes kérdéseiről

-----STARTING---POINT---ALTALANOS--- 

Az audiovizuális média szabályozásának reformjáról szóló 59/2007. (VI. 26.) OGY határozat értelmében napjainkban ötpárti egyeztetés van folyamatban, amelynek célja, hogy az Országgyűlés az említett határozattal összhangban legkésőbb a műsorterjesztésről és a digitális átállás szabályairól szóló 2007. évi LXXIV. törvény alapján kiírt pályázat eredményének közzétételéig megalkossa az audiovizuális média szabályozásának új átfogó törvényét, különös tekintettel az Alkotmány 61. § (4) bekezdésében meghatározott kérdésekre.

A szabályozási reform végeredményeként várhatóan belátható időn belül hatályon kívül helyezésre kerül a rádiózásról és televíziózásról szóló 1996. évi I. törvény (a továbbiakban: Rttv.), amely az Országos Rádió és Televízió Testületre (a továbbiakban: Testület) vonatkozó rendelkezéseket tartalmazza. Ugyanakkor a Testület tagjainak mandátuma ez év március 29-én lejár, helyettük - annak érdekében, hogy a hatályos médiatörvény médiafelügyeleti rendszere folyamatosságát biztosítsuk - új Testületet kell választani, a hatályos törvény szerint négy évre.

Annak érdekében, hogy a megalkotandó új törvény szabadon alakíthassa ki a médiafelügyelet új rendszerét, szükséges gondoskodni arról, hogy a most megválasztandó testület mandátuma csak az Rttv. hatályon kívül helyezéséig tartson, amennyiben az négy éven belül bekövetkezik.

-----STARTING---POINT---RESZLETES---

Az 1. §-hoz

A módosítás az Rttv.-n kívüli megbízatás-megszűnési okként határozza meg az Rttv. hatályvesztésének bekövetkeztét, valamint az Rttv.-vel megegyezően rendezi a megbízatás megszűnésével összefüggő juttatások kérdését.

-----STARTING---POINT---VEGE---

A 2. §-hoz

A törvény önmagát helyezi hatályon kívül abban az időpontban, amikor rendeltetését már betöltötte.