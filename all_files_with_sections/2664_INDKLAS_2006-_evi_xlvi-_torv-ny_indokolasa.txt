2006. évi XLVI. törvény indokolása

a felsőoktatásról szóló 2005. évi CXXXIX. törvény módosításáról

-----STARTING---POINT---ALTALANOS--- 

A törvény a felsőoktatásról szóló 2005. évi CXXXIX. törvény módosításával a törvény nyelvhelyességi és - a szakképzésről szóló 1993. évi LXXVI. törvényre is tekintettel - koherencia-szempontú pontosítását tartalmazza. A törvény módosítását közvetetten az Alkotmánybíróság 41/2005. (X. 27.) AB határozatának a felsőoktatási autonóm működésre vonatkozó megállapításai teszik időszerűvé.

A módosítás a Hallgatói Önkormányzatok Országos Konferenciája jogi helyzetét meghatározó rendelkezéssel egészíti ki a törvényt, ugyanakkor az országos hallgatói képviselet és a Magyar Rektori Konferencia állami címer használatára vonatkozó jogosultságát alapozza meg. A polgári törvénykönyvről szóló 1959. évi IV. törvény 29. §-ásnak (1) és (2) bekezdése szerint jogi személyt jogszabály is létesíthet, azonban meg kell állapítania a jogi személy neve és tevékenysége mellett, annak székhelyét és - ha errő1 külön jogszabály nem rendelkezik - képviselőjét. A Magyar Köztársaság címerének használatára vonatkozó jogosultság jelenti a tevékenységi körben történő külön engedély nélküli használatot, az épületen, helyiségekben való elhelyezés lehetőségét, a szervezet jelképeként, vagy ennek részeként való felhasználást.

A regisztrációs központ által lefolytatott a külföldi felsőoktatási intézmények magyarországi működésére vonatkozó eljárási részletszabályok pontosítását a közigazgatási hatósági eljárás és szolgáltatás általános szabályairól szóló 2004. évi CXL. törvény rendelkezéseinek való teljesebb megfelelés, az eljárási cselekmények elektronikus gyakorlási lehetőségének biztosítása indokolja.

-----STARTING---POINT---RESZLETES---

Az 1. §-hoz

A módosítás a felsőoktatósról szóló törvény 115. §-ának (14) bekezdésében biztosítottakkal azonos feltételek mellett a hallgatói önkormányzat mint a felsőoktatási intézményi autonómia részese számára biztosítja a közvetlen bírósághoz való fordulás lehetőségét jogainak sértése esetén.

Az Alkotmánybíróság 41/2005. (X. 7.) AB határozatában a felsőoktatási autonómia kapcsán kifejtettek - függetlenül attól, hogy az Alkotmánybíróság döntése a törvény 77. §-át közvetlenül nem érintette - alapozzák meg a felsőoktatási intézmény hallgatói önkormányzata mint a felsőoktatási autonómia egyik jogosultja számára biztosított jogorvoslati lehetőséget. A felsőoktatási autonómia alanyai az intézmény, az oktató, a kutató, a hallgató, illetve ezek közössége. A módosítás megteremti annak egyszerűsített szabályait, hogy az autonóm joggyakorlás egyéni vagy közösségi formája ne sérthesse más jogosultak ilyen igényét.

A 2. §-hoz

A módosítás a Hallgatói Önkormányzatok Országos Konferenciájának jogi személyiségére, székhelyére és a jogi személy képviseletére vonatkozó kiegészítést tartalmaz. A polgári törvénykönyvről szó1ó 1959. évi IV. törvény 29. §-ának (1) és (2) bekezdése szerint jogi személyt jogszabály is létesíthet, azonban meg kell állapítana a jogi személy neve és tevékenysége mellett, annak székhelyét és - ha erről külön jogszabály nem rendelkezik - képviselőjét.

A Magyar Köztársaság nemzeti jelképeinek és a Magyar Köztársaságra utaló elnevezésnek használatáról szóló 1995. évi LXXXIII. törvény 3. §-árak (1) bekezdésével összhangban a felsőoktatásról szóló törvény a Hallgatói Önkormányzatok Országos Konferenciája számára biztosítja az állami címer használatának lehetőségét. A Magyar Köztársaság címerének használatára vonatkozó jogosultság jelenti a tevékenységi körben történő külön engedély nélküli használatot, az épületen, helyiségekben való elhelyezés lehetőségét, a szervezet jelképeként, vagy ennek részeként való felhasználást.

A 3. §-hoz

A közigazgatási hatósági eljárás és szolgáltatás általános szabályairól szóló 2004. évi CXL. törvény 58. §-ával szabályozott, a szakértőkre vonatkozó rendelkezésekkel teremti meg a szükséges összhangot a módosítás. E rendelkezés szerint mind a Magyar Felsőoktatási Akkreditációs Bizottság, mind a Magyar Ekvivalencia és Információs Központ önálló szakértőként vesz részt a regisztrációs központ mint a közigazgatási szerv által folytatott hatósági eljárásban. A külföldi felsőoktatási intézmény magyarországi működésének engedélyezése esetén vizsgálandó szempontok felsorolását általános jelleggel a felsőoktatásról szóló törvény 116. §-ának (2) bekezdése tartalmazza.

A külföldi felsőoktatási intézmények esetén nem indokolt kiemelt körben kizárólag a működési engedély megadásakor a székhely szerinti ország állami elismerésének vizsgálata, megalapozott az igény a 116. § (2) bekezdésben felsorolt követelmények fennállására, „a külföldi oklevél végzettségi szintjének, vagy az oklevél által tanúsított szakképzettségnek a magyarországi elismerésére” vonatkozó általánosabb jellegű vizsgálat is. A külföldi felsőoktatási intézmény székhelye szerinti ország állami elismerésére vonatkozó vizsgálat külön törvényi kiemelés nélkül is a működési engedélyezési eljárás részét képezi, ugyanakkor a 116. § (3) bekezdésében említett nemzetközi szerződés esetén az állami elismerés megléte vélelmezett.

A 4. §-hoz

A kiegészítés szerint a felsőoktatásról szóló törvény a Magyar Köztársaság nemzeti jelképeinek és a Magyar Köztársaságra utaló elnevezésnek használatáról szóló 1995. évi LXXXIII. törvény 3. §-ának (1) bekezdésével összhangban a Magyar Rektori Konferencia számára biztosítja az állami címer használatának lehetőségét. A Magyar Köztársaság címerének használatára vonatkozó jogosultság jelenti a tevékenységi körben történő külön engedély nélküli használatot, az épületen, helyiségekben való elhelyezés lehetőségét, a szervezet jelképeként, vagy ennek részeként való felhasználást.

-----STARTING---POINT---VEGE---

Az 5. §-hoz

A rendelkezés hatályba léptető és koherenciát biztosító rendelkezéseket tartalmaz, a 151. § (6) bekezdés módosításával megteremti a közigazgatási hatósági eljárás és szolgáltatás általános szabályairól szóló 2004. évi CXL. törvény által bevezetett elektronikus ügyintézés felsőoktatási alkalmazási lehetőségét.

A hatályba léptető rende1kezés figyelemmel van a felsőoktatásról szóló 2005. évi CXXXIX. törvény általános hatálybalépési időpontjára, biztosítja, hogy a módosító rendelkezésekkel pontosított törvényi, szabályok egységesen hatályosuljanak.