2018. évi CII. törvény indokolása

a Nemzeti Hírközlési és Informatikai Tanácsról

-----STARTING---POINT---ALTALANOS--- 

A Nemzeti Hírközlési és Informatikai Tanács (a továbbiakban: NHIT) a Kormány informatikai és hírközlési ügyekben véleményező, tanácsadó szerve. Az NHIT új, kibővített szerepet kap: feladata egyebek mellett a kormányzati hírközlési és informatikai beruházások véleményezése lesz. Az NHIT elnökét, alelnökét és tagjait a miniszterelnök nevezi ki, működésére a részletszabályokat a kormány rendeletben állapítja meg a jövőben.

-----STARTING---POINT---RESZLETES---

Az 1. §-hoz

A törvény értelmében az NHIT informatikai és hírközlési ügyekben a Kormány véleményező, tanácsadó testülete.

A 2. §-hoz

A miniszterelnök nevezi ki és menti fel az NHIT elnökét, alelnökét és tagjait. Az NHIT ügyvitelét titkárság segíti. A Kormány rendeletben határozza meg az NHIT szervezetére, feladataira és működésére vonatkozó részletes szabályokat.

A 3. §-hoz

Felhatalmazó rendelkezés.

A 4. §-hoz

Hatályon kívül helyező rendelkezések.

Az 5. §-hoz

Az átmenti rendelkezés kimondja, hogy a Nemzeti Hírközlési és Informatikai Tanács elnökének, alelnökének és tagjainak megbízatása e törvény erejénél fogva megszűnik. A Nemzeti Hírközlési és Informatikai Tanács feladatkörében keletkezett iratok, elektronikus adatok és szerzői jogról szóló törvény rendelkezése szerint szerzői jogi védelem alá tartozó művekhez kapcsolódó felhasználási jogok sorsát átmeneti rendelkezésben indokolt szabályozni, azzal, hogy az átvevő szervet a Kormány a későbbiekben jelöli ki. Az átadás előkészítője a Nemzeti Hírközlési és Informatikai Tanács 2018. december 31-én hivatalban lévő elnöke.

-----STARTING---POINT---VEGE---

A 6. §-hoz

Hatályba léptető rendelkezés.

A 7. §-hoz

Sarkalatossági záradék.