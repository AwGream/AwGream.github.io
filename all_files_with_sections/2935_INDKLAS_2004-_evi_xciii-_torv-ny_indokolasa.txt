2004. évi XCIII. törvény indokolása

a fegyveres szervek hivatásos állományú tagjainak szolgálati viszonyáról szóló 1996. évi XLIII. törvény módosításáról

-----STARTING---POINT---ALTALANOS--- 

A fegyveres szervek hivatásos állományú tagjainak illetményéről a fegyveres szervek hivatásos állományú tagjainak szolgálati viszonyáról szóló 1996. évi XLIII. törvény (a továbbiakban: Hszt.) rendelkezik. Az illetmény összetevői: a beosztási és rendfokozati illetmény, az illetménykiegészítés, valamint az illetménypótlékok.

A Magyar Köztársaság Kormánya nevében a belügyminiszter, valamint a Rendvédelmi Szervek Tárcaközi Érdekegyeztető Fóruma munkavállaló oldalát alkotó szakszervezetek 2004. július 2-án megállapodást írtak alá. A megállapodást aláíró felek egyetértenek abban, hogy a központi és a legalább megyei illetékességű középirányító szerveknél az illetménykiegészítés mértéke visszamenőleges hatállyal 2004. január 1-jétől 5-5 százalékponttal emelkedjék. Ez a bérpolitikai intézkedés a Hszt. módosításával valósítható meg.

A felek az illetménykiegészítések 5-5 százalékpontos növelését tartották célravezető megoldásnak. A munkavállalói oldal szakértői nyomatékosították továbbá azon igényüket, hogy az intézkedés 2004. január 1-jétől visszamenőleges hatállyal kerüljön bevezetésre.

A Magyar Köztársaság 2004. évi költségvetéséről és az államháztartás hároméves kereteiről szóló 2003. évi CXVI. törvény 2004. január 1-jei hatállyal - a Hszt. módosításával - a helyi szerveknél megvalósította az illetménykiegészítés emelését (felsőfokú végzettségűek esetében 8%-ról 15%-ra, középfokú végzettségűek esetében 6%-ról 10%-ra), a hivatásos önkormányzati tűzoltóságoknál pedig a tűzoltó veszélyességi pótlék az illetményalap 22,5%-ról 45%-ra emelkedett.

A Magyar Köztársaság Kormánya nevében a belügyminiszter, valamint a Rendvédelmi Szervek Tárcaközi Érdekegyeztető Fóruma munkavállalói oldalát alkotó szakszervezetek 2004. július 2-án megállapodást írtak alá. A megállapodást aláíró felek egyetértenek abban, hogy a központi és a legalább megyei illetékességű középirányító szerveknél az illetménykiegészítés mértéke visszamenőleges hatállyal 2004. január 1-jétől 5-5 százalékponttal emelkedjék. Ez a bérpolitikai intézkedés a Hszt. módosításával valósítható meg.

-----STARTING---POINT---RESZLETES---

Az 1. §-hoz

A felsőfokú iskolai végzettséggel rendelkezők esetében a minisztérium közvetlen irányítása alá tartozó szerveknél, az országos parancsnokságon, a polgári nemzetbiztonsági szolgálatoknál az illetménykiegészítés mértéke a beosztási illetmény 35%-ról 40%-ra emelkedik. A legalább megyei illetékességű középirányító szervnél az illetménykiegészítés mértéke a beosztási illetmény 25%-ról 30%-ra emelkedik.

A 2. §-hoz

A középfokú iskolai végzettséggel rendelkezők esetében a minisztérium közvetlen irányítása alá tartozó szerveknél, az országos parancsnokságon, a polgári nemzetbiztonsági szolgálatoknál az illetménykiegészítés mértéke a beosztási illetmény 15%-ról 20%-ra emelkedik. A legalább megyei illetékességű középirányító szervnél az illetménykiegészítés mértéke 10%-ról 15%-ra emelkedik.

-----STARTING---POINT---VEGE---

A 3. §-hoz

A törvény a kihirdetését követő 8. napon lép hatályba, de a hivatásos állomány tagja az e törvény alapján járó illetménykiegészítésre 2004. január 1-jéig visszamenőleg jogosult.