2010. évi LXXXV. törvény indokolása

a katonai és rendvédelmi felsőoktatási intézmények vezetőinek, oktatóinak és hallgatóinak jogállásáról szóló 1996. évi XLV. törvény módosításáról

-----STARTING---POINT---ALTALANOS--- 

A katonai és rendvédelmi felsőoktatási intézmények vezetőinek, oktatóinak és hallgatóinak jogállásáról szóló 1996. évi XLV. törvény (a továbbiakban: Hft.) módosítása - figyelembe véve egy koncepcionális felülvizsgálat lefolytatásának indokoltságát is - a legsürgősebb változásokat tartalmazza.

A törvény elsődleges célja, hogy a honvédelemről és a Magyar Honvédségről szóló 2004. évi CV. törvény (a továbbiakban: Hvt.) 80. § (1) bekezdésének d) pontja szerint a Honvédség tényleges állományába tartozó, honvédtiszti alapképzésben résztvevő ösztöndíjas hallgatók és a katonai szakképzésben részt vevő tényleges állományú hallgatók kirendelés alapján igénybe vehetők legyenek a Hvt. 70. § (1) bekezdés szerinti katasztrófavédelmi feladatok ellátására. A hatályos törvényi rendelkezések csak az önkéntes jelentkezés alapján történő szolgálatteljesítést teszik lehetővé, azonban a hatékonyság növelése és a tervezett váltások biztosítása érdekében nem mellőzhető a miniszteri jogkörben elrendelhető feladatvégrehajtás.

A törvény a katonai felsőoktatási intézményben tanuló ösztöndíjas hallgatókra kezdeményezett szabályozással párhuzamosan lehetővé teszi, hogy a rendvédelmi felsőoktatási intézményben tanuló ösztöndíjas hallgatók a katasztrófák megelőzésére és következményeinek elhárítására irányuló feladatok ellátásában részt vegyenek, illetve díjazásban részesüljenek.

A törvény a katasztrófa-védelmi és elhárítási tevékenység biztosítása mellett erősíteni kívánja a katonai felsőoktatás intézmény működésének katonai jellegét, megfelelő válaszokat adva az elmúlt időszakban felmerült gyakorlati problémákra, szabályozási igényekre.

-----STARTING---POINT---RESZLETES---

Az 1-3. §-hoz, a 6. § (2) bekezdéshez és 7-8. §-hoz

(Hft. 1. § (3) bekezdés, 25. § (3), (5) és (6) bekezdés, 41/A. § (8) bekezdés, 45/A. §, Melléklet)

A katasztrófavédelmi feladatok eredményes megoldása indokolt esetekben szükségessé teszi a védekezésben résztvevők számának gyors növelését, illetve folyamatos váltásának biztosítását. A törvény lehetővé teszi, hogy a miniszter egyedi döntése alapján a honvédtiszti alapképzésben résztvevő ösztöndíjas hallgatók, illetve a katonai szakképzésben részt vevő tényleges állományú hallgatók a Hvt. 70. § (1) bekezdés h) pontjában meghatározott feladatok ellátásába részt vegyenek, illetve díjazásban részesüljenek. A katonai alapfelkészítő félév sikeres teljesítésével az ösztöndíjas hallgatók katonai alapkiképzettsége biztosított, felkészültségük megfeleltethető a szerződéses legénységi állományba tartozó hasonló időszakos katonáéval, így szakmai akadálya nincs az ösztöndíjas hallgatók bevonásának, sőt az a gyakorlati tapasztalatok további fejlesztését jelenti.

A törvény a katonai alap- illetve szakképzésben résztvevőkre irányadó szabályozással összhangban megteremti a rendvédelmi felsőoktatási intézmény ösztöndíjas hallgatójának részvételi lehetőségét is a katasztrófák megelőzésében és következményeinek elhárításában.

A törvény - a rendvédelmi felsőoktatási intézményben tanuló ösztöndíjas hallgatók igénybevételéhez hasonlóan - lehetővé teszi, hogy a honvédtiszti alapképzésben résztvevő ösztöndíjas hallgatók megelőző védelmi helyzetben és a rendkívüli állapot idején szolgálati feladat ellátására igénybe vehetők legyenek. A módosítás az igénybevételt nem a hadkötelezettség keretében, hanem a hallgatói jogviszony alapján teszi lehetővé orvosolva azt az alkotmányossági problémát, hogy hadkötelezettség alapján a női hallgatók nem lennének igénybe vehetők szolgálati feladatellátásra.

A 4. §-hoz

[Hft. 30. § (1)-(2) bekezdés]

A törvény a katonai felsőoktatási intézmény ösztöndíjas hallgatói esetében - figyelembe véve azt, hogy e hallgatók képzése tipikusan katonai életviszonyokhoz igazodó körülmények között zajlik - a felsőoktatásról szóló 2005. évi CXXXIX. törvény (a továbbiakban: Ftv.) szabályaitól eltérően a fegyelmi felel ősség elbírálását első fokon az intézményi szabályzatban meghatározott, a katonai képzésért felelős vezetőhöz telepíti. Az eljárási szabályok vonatkozásában a Magyar Honvédség hivatásos és szerződéses állományú katonáinak jogállásáról szóló 2001. évi XCV. törvény szabályait kell alkalmazni.

Az Ftv. 70. § (2) bekezdés c) pontja fegyelmi büntetésként nevesíti a térítési és juttatási szabályzatban meghatározott kedvezmények és juttatások csökkentését, illetőleg megvonását. Ehhez kapcsolódóan a törvény új elemként fegyelmi büntetésként nevesíti az alapilletmény legfeljebb öt hónapra 10-50%-al történő csökkenthetőségét, figyelemmel arra, hogy a katonai felsőoktatási intézményben tanuló ösztöndíjas hallgató juttatásait nem a térítési és juttatási szabályzat, hanem a törvény biztosítja, így elvonását is törvényi szinten kell szabályozni.

Az 5. §-hoz

[Hft. 31. § (4) bekezdés]

A Hft. 31. § (4) bekezdése alapján, ha az ösztöndíjas hallgatói jogviszony az ösztöndíj szerződés közös megegyezéssel történő megszüntetésével, illetve a hallgató, vagy a fegyveres szerv által történő egyoldalú felbontásával szűnt meg, a hallgató tanulmányait az intézményben polgári hallgatóként államilag támogatott képzésben folytathatja.

A szabály gyakorlati alkalmazása tekintetében problémát jelent, hogy az ösztöndíjas hallgató felvételt egy adott szakra nyer, és nem minden szakon folyik polgári képzés. Ennek megfelelően a törvény úgy módosítja a Hft. hivatkozott szabályát, hogy a folytatás lehetőségét a polgári képzést is biztosító szakokra korlátozza. Ez esetben azonban az Ftv. 140. § (5) bekezdésének a rendelkezései az irányadóak, így a volt ösztöndíjas hallgató számára a folytatás lehetősége csak akkor biztosítható, ha a civil képzésen rendelkezésre áll időközben megüresedett, betöltetlen államilag támogatott létszámkeret. Polgári képzés, illetve a polgári képzésre biztosított állami támogatott - be nem töltött - létszámkeret hiányában a hallgatói jogviszonyt meg kell szüntetni.

A törvény kivételként nevesíti, hogy az intézményen belül a szakok közötti áthelyezésre csak abban az esetben van lehetőség, ha a hallgató ösztöndíjas hallgatói jogviszonya nem a hallgató érdekkörében felmerült ok miatt szűnt meg.

A 6. § (1) bekezdéséhez

A törvény a „kettős ellátás” elkerülése érdekében - figyelemmel a részképzést biztosító külföldi pályázatok elterjedésére - pontosítja, hogy a pályázati forrásból finanszírozott külföldi tanulmányok esetén a katonai felsőoktatási intézmény ösztöndíjas hallgatója kizárólag a hazai illetményére jogosult.

-----STARTING---POINT---VEGE---

A 9. §-hoz

Hatályba léptető és módosító rendelkezéseket tartalmaz.