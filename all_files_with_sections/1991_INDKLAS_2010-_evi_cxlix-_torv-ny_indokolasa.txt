2010. évi CXLIX. törvény indokolása

a települési önkormányzatok többcélú kistérségi társulásáról szóló 2004. évi CVII. törvény módosításáról

-----STARTING---POINT---ALTALANOS--- 

Az Országgyűlés a települési önkormányzatok többcélú kistérségi társulásainak intézményesítése, a kistérségek összehangolt fejlesztésének előmozdítása, az önkormányzati közszolgáltatások színvonalának kiegyenlített emelése érdekében alkotta meg a települési önkormányzatok többcélú kistérségi társulásáról szóló 2004. évi CVII. törvényt. A törvény melléklete határozza meg egy adott megyén belül a kistérségekbe tartozó településeket.

A kistérségi lehatárolás kialakítása óta eltelt időszak, az érintett települések, település - együttesek együttműködésében bekövetkezett tapasztalatok indokolják a korábban kialakított lehatárolás megváltoztatását.

Már a törvény megszületésekor is viták voltak arról, hogy az ajkai kistérség, amely kétpólusú és amelyet 39 település alkot, megfelel-e egyáltalán a törvényalkotó által kívánt céloknak.

A települések közötti kapcsolatok azt igazolták számunkra, hogy a jelzett kistérség esetében indokolttá vált a kistérségi lehatárolás megváltoztatása.

A helyi igényekre is tekintettel célszerű Devecser központtal, - amely a korábbi járási székhely volt bírósággal, földhivatallal- egy új kistérség kialakítását, egyben az ajkai kistérségnek az elhatárolás szerinti megmaradását.

-----STARTING---POINT---RESZLETES---

Az 1. §-hoz

Devecser városának az utóbbi évtizedben végbement fejlődése, közlekedési, közszolgáltatási és igazgatási szerepe, alkalmassá teszi térségi központi feladatok ellátására.

Ez lehetőséget biztosít a környék településeinek, hogy a jelenlegi kétpólusú térségi szerveződés önállóan egy-egy pólusúvá váljon, egyúttal megteremti a vörös-iszap katasztrófában összekovácsolódott települések közös gazdasági, társadalmi fejlődését.

A változtatással kialakított két új kistérség hatékonyabban, költségtakarékosabban, az állampolgárok igényeihez jobban igazodva tudják majd ellátni feladataikat.

-----STARTING---POINT---VEGE---

A 2. §-hoz

A törvény 2011. január 1-jén lép hatályba.