2011. évi CXL. törvény indokolása

a közalkalmazottak jogállásáról szóló 1992. évi XXXIII. törvény módosításáról

-----STARTING---POINT---ALTALANOS--- 

A kormánytisztviselők jogállásáról szóló 2010. évi LVIII. törvény módosításáról, valamint a köztisztviselők jogállásáról szóló 1992. évi XXIII. törvény módosításáról szóló 2011. évi LII. törvény 2011. június 1. napjától módosította a Kjt. pihenőidőre vonatkozó rendelkezéseit. E módosításokra azért volt szükség, mert a 2009. január 1-jétől bevezetett kinevezett vezetői rendszer 2011. január 1-jével megszűnt, így indokolttá vált a 2009. január 1. előtti állapotokat helyreállítani, amikor is - a jelenlegihez hasonlóan - csak megbízás keretében lehetett ellátni a magasabb vezetői feladatokat.

-----STARTING---POINT---RESZLETES---

Az 1-2. §-hoz

A Kjt. 57/B. § (1)-(2) bekezdésének a 11/2011. (III. 9.) AB határozat által történt megsemmisítése, továbbá a magasabb vezetői/vezetői beosztás alapján járó pótszabadság ismételt bevezetése azonban nem állította vissza az „eredeti” állapotot, az a jelen módosító indítványban foglaltakkal valósul meg. A Kjt. 2010. január 1-jétől hatályon kívül helyezett 58. § (3) bekezdése - amely korábban kimondta, hogy az oktató-nevelő munkát végző magasabb vezetőt/vezetőt a munkakör alapján járó pótszabadság mellett már nem illeti meg a beosztás alapján járó 10, illetve 5 munkanap pótszabadság - továbbra is hatálytalan, azaz jelenleg mindkét jogcímen jár a pótszabadság. Ez azt eredményezi, hogy pl. egy oktató-nevelő munkát végző magasabb vezetőt a Kjt. 57-58. §-ai alapján évi 56 munkanap szabadság illet meg, amelynek igénybe vétele a tapasztalatok alapján gondot jelent az intézményvezetők számára, továbbá indokolatlan különbségtételt eredményez az oktató-nevelő munkát nem végző magasabb vezetőkhöz képest, akik esetében a szabadság mértéke a fizetési fokozat függvényében évi 31-45 munkanap.

-----STARTING---POINT---VEGE---

A 3. §-hoz

A törvény 2012. január 1-jén lép hatályba.