2007. évi CXXXIX. törvény indokolása

az Országgyűlés és a Kormány európai uniós ügyekben történő együttműködéséről szóló 2004. évi LIII. törvény módosításáról

-----STARTING---POINT---ALTALANOS--- 

Az Országgyűlés és a Kormány európai uniós ügyekben történ ő együttműködéséről szóló 2004. évi LIII. törvény hozta létre az Európai Tanács üléseit és a stratégiai jelentőségű eseményeket megelőzően összehívott egyeztető testületet A törvény alkalmazása során szerzett tapasztalok alapján szükségessé vált a testület összetételének módosítása, valamint feladatkörének kiegészítése.

-----STARTING---POINT---RESZLETES---

Az 1. §-hoz

A törvény szerint a testület tagjai között az Európai ügyek bizottságának tagjai helyett, a bizottság elnöke és alelnökei szerepelnek. A résztvevők szűkebb köre jobban megfelel a törvény eredeti céljának, hogy egy magas szintű fórum egyeztessen az Európai Unió legfontosabb kérdéseiről.

A 2. §-hoz

A törvény szerint az Országgyűlés elnökének kezdeményezésére, a testület napirendjére tűzi a 2011. első félévének magyar EU-elnökségre való felkészülésről szóló kormányzati tájékoztatót, tekintettel az elnökség politikai jelentőségére és a szükséges emberi és költségvetési erőforrások mértékére. A törvény biztosítja, hogy ilyen tájékoztatóra legalább félévente, illetve szükség szerint sor kerüljön. A szabályozás lehetővé teszi, hogy az Országgyűlés elnöke a testületet ne csak az (1) bekezdésben meghatározott napirenddel, hanem a (2) bekezdésben meghatározott tájékoztató céljából is összehívja. Ugyanakkor a Kormány a 2079/2007. (V. 11.) Korm. határozat értelmében köteles az Országgyűlést folyamatosan tájékoztatni az EU-elnökség előkészítésével összefüggő feladatokról, illetve a felkészülés előrehaladásáról. A folyamatos tájékoztatás követelményének a Kormány a heti rendszerességgel ülésező Európai ügyek bizottsága, illetve az egyéb országgyűlési bizottságok útján tud eleget tenni, ezért az EU-elnökséggel kapcsolatos tájékoztatás nem korlátozódhat kizárólag az (1) bekezdésben meghatározott, negyedévente ülésező testületre.

-----STARTING---POINT---VEGE---

A 3-4. §-hoz

A törvény 1-2. §-a az alaptörvény hatályosítása után hatályát veszti. A módosított törvény 7. § új (2) bekezdése, valamint a törvény egésze 2011. január 1-jén hatályát veszti, mivel a Kormány tájékoztatási kötetezettsége az EU-elnökségre való felkészülésre vonatkozik.