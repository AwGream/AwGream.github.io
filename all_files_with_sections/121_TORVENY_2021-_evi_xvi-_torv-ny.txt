2021. évi XVI. törvény

a Magyar Kultúráért Alapítvány létrehozásáról, valamint a Magyar Kultúráért Alapítvány és a Petőfi Irodalmi Ügynökség Nonprofit Korlátolt Felelősségű Társaság részére történő vagyonjuttatásról

A kultúrstratégiai jelentőségű tevékenységek finanszírozása, támogatása, az ilyen tevékenységet ellátó intézmények kiszámítható működtetése, valamint a kultúrstratégiai támogatások kedvezményezettjeinek tervezhető jövője érdekében az Országgyűlés a következő törvényt alkotja:

1. A Magyar Kultúráért Alapítvány

-----STARTING---POINT---ELEJE---

1. § (1) Az Országgyűlés a közfeladatot ellátó közérdekű vagyonkezelő alapítványokról szóló 2021. évi IX. törvény (a továbbiakban: KEKVA tv.) alapján felhívja a Kormányt, hogy az állam nevében tegye meg a szükséges intézkedéseket a Magyar Kultúráért Alapítvány (a továbbiakban: Alapítvány) létrehozására.

(2) Az Alapítvány alapítása során az állam képviseletében a kultúráért felelős miniszter (a továbbiakban: miniszter) jár el.

(3) Az Alapítvány alapító okiratában gondoskodni kell arról, hogy az alapítói jogok teljes körének gyakorlására a kuratórium kerüljön kijelölésre.

(4) Az Alapítvány kuratóriumának elnökét és tagjait a miniszter jelöli ki.

2. Az Alapítvány részére történő vagyonjuttatás

2. § (1) A nemzeti vagyonról szóló 2011. évi CXCVI. törvény (a továbbiakban: Nvtv.) 13. § (3) bekezdése, az állami vagyonról szóló 2007. évi CVI. törvény (a továbbiakban: Vtv.) 36. § (1) bekezdése és a KEKVA tv. 12. §-a alapján - az Alapítvány közérdekű céljainak megvalósítása és a KEKVA tv. 1. mellékletében foglalt táblázatban meghatározott közfeladatai ellátása érdekében - az 1. melléklet szerinti állami vagyonelemeket ingyenesen, nyilvántartási értéken történő átvezetéssel az indulótőke növelése érdekében alapítói vagyoni juttatásként az Alapítvány tulajdonába kell adni.

(2) Az 1. melléklet szerinti vagyonelemek tekintetében az Alapítvány nyilvántartásba vételének hatályával a miniszter gyakorolja az államot megillető tulajdonosi jogokat és teljesíti a kötelezettségeket.

(3) Az Alapítvány jogutód nélküli megszűnése vagy megszüntetése esetén az 1. melléklet szerinti vagyonelemek tulajdonjoga az államra száll vissza.

3. A Petőfi Irodalmi Ügynökség Nonprofit Korlátolt Felelősségű Társaság részére történő vagyonjuttatás

3. § (1) Az Nvtv. 13. § (3) bekezdése és a Vtv. 36. § (1) bekezdése alapján az állam tulajdonában lévő, 2. mellékletben felsorolt ingatlanok (a továbbiakban: ingatlanok) ingyenesen, nyilvántartási értéken történő átvezetéssel az Alapítványnak a Petőfi Irodalmi Ügynökség Nonprofit Korlátolt Felelősségű Társaság (a továbbiakban: Ügynökség) útján ellátott, KEKVA tv. 1. melléklete szerinti közfeladatai ellátásának elősegítése érdekében az Ügynökség tulajdonába kerülnek azzal, hogy a Budapest III. kerület 18386/9 helyrajzi számú, valamint a Budapest III. kerület 18019 helyrajzi számú ingatlan ingyenes használatát határozatlan időre biztosítani kell a Magyar Nemzeti Vagyonkezelő Zártkörűen működő Részvénytársaság (a továbbiakban: MNV Zrt.) számára.

(2) Az ingatlanok tekintetében a tulajdonosváltozás ingatlan-nyilvántartásba történő bejegyzésére alkalmas szerződést a tulajdonosi joggyakorló MNV Zrt. készíti elő és köti meg az Ügynökséggel.

(3) Az (1) bekezdés szerinti ingatlanjuttatással egyidejűleg a 2. melléklet szerinti ingatlanokban lévő, azok rendeltetésszerű használatát biztosító, állami tulajdonú ingó vagyontárgyak - a Budapest III. kerület 18386/9 helyrajzi számú ingatlanban lévő ingó vagyonelemek, valamint a Budapest III. kerület 18019 helyrajzi számú ingatlanban levő, az MNV Zrt. ottani feladatellátásához szükséges ingó vagyonelemek kivételével - (a továbbiakban: ingóságok) e törvény erejénél fogva az Ügynökség tulajdonába kerülnek.

(4) A (3) bekezdés szerint átszálló ingóságokról jegyzőkönyvet kell felvenni, amelyet az átadó és az átvevő képviseletére jogosult személy ír alá. Az átszálló ingóságok bekerülési értéke megegyezik az adott vagyonelemre vonatkozó, átadó szervezet könyveiben szereplő nyilvántartási értékkel.

(5) Az ingatlanok tulajdonjogát az Ügynökség - az ingatlanokon fennálló vagyonkezelői jogok kivételével - terhekkel együtt szerzi meg azzal, hogy az ingatlanokon fennálló vagyonkezelői jogok a tulajdonba adással egyidejűleg e törvény erejénél fogva megszűnnek.

4. § A 2. melléklet 10. és 12. pontja alapján ingyenesen tulajdonba adott ingatlanon e törvény erejénél fogva határozatlan ideig tartó elidegenítési és terhelési tilalom áll fenn. Az elidegenítési és terhelési tilalomnak az átruházó javára szóló ingatlan-nyilvántartásba történő feljegyzését a tulajdonjog bejegyzése iránti kérelem benyújtásával egyidejűleg a tulajdonosi joggyakorló kérelmezi.

-----STARTING---POINT---VEGE---

4. Záró rendelkezések

5. § Ez a törvény a kihirdetését követő napon lép hatályba.

6. § (1) Az 1. § (3) és (4) bekezdése, a 2. § (1) és (3) bekezdése, a 3. § (1), (3) és (5) bekezdése, az 1. melléklet és a 2. mellékletben foglalt táblázat 2-9., 11., 13-20. pontja az Alaptörvény 38. cikk (6) bekezdése alapján sarkalatosnak minősül.

(2) A 4. § és a 2. mellékletben foglalt táblázat 10. és 12. pontja az Alaptörvény 38. cikk (1), (2) és (6) bekezdése alapján sarkalatosnak minősül.

(3) A 7. § az Alaptörvény 38. cikk (1) és (2) bekezdése alapján sarkalatosnak minősül.

7. § Hatályát veszti az Nvtv. 2. melléklet III. pont 1. alpontjában foglalt táblázat 1.18. és 1.19. sora.

1. melléklet a 2021. évi XVI. törvényhez

Az Alapítvány részére átadásra kerülő állami tulajdonú vagyonelemek

 

 A

 B

 1.

 Az Alapítvány részére átadandó vagyonelem (társaság) megnevezése

 Az Alapítvány részére átadandó, az állam tulajdonában álló vagyonelem mértéke

 2.

 Petőfi Irodalmi Ügynökség Nonprofit Korlátolt Felelősségű Társaság

 üzletrész 100%-a

 3.

 MANK Magyar Alkotóművészeti Közhasznú Nonprofit Korlátolt Felelősségű Társaság

 üzletrész 100%-a

 4.

 Nemzeti Tehetséggondozó Nonprofit Korlátolt Felelősségű Társaság

 üzletrész 100%-a

2. melléklet a 2021. évi XVI. törvényhez

Az Ügynökség részére átadásra kerülő állami tulajdonú ingatlanok

 

 A

 B

 C

 D

 1.

 TELEPÜLÉS

 KERÜLET

 HELYRAJZI SZÁM

 MEGNEVEZÉS

 2.

 BUDAPEST

 I.

 14408/0/A/1

 iroda

 3.

 BUDAPEST

 I.

 14408/0/A/2

 üzlethelyiség

 4.

 BUDAPEST

 I.

 14408/0/A/3

 üzlethelyiség

 5.

 BUDAPEST

 I.

 14408/0/A/4

 egyéb helyiség

 6.

 BUDAPEST

 I.

 14408/0/A/5

 egyéb helyiség

 7.

 BUDAPEST

 I.

 14408/0/A/6

 lakás

 8.

 BUDAPEST

 I.

 14408/0/A/17

 lakás

 9.

 BUDAPEST

 I.

 14408/0/A/20

 lakás

 10.

 BUDAPEST

 III.

 18019

 kivett Zichy kastély együttese

 11.

 BUDAPEST

 III.

 18386/3

 kivett telephely

 12.

 BUDAPEST

 III.

 18386/4

 kivett üzem, udvar és víztorony

 13.

 BUDAPEST

 III.

 18386/5

 kivett üzem, udvar

 14.

 BUDAPEST

 III.

 18386/6

 kivett saját használatú út

 15.

 BUDAPEST

 III.

 18386/9

 kivett szabadidőközpont és kereskedelmi egység és üzem, udvar

 16.

 BUDAPEST

 III.

 23796/18

 kivett ipartelep, irodaház, műteremműhely, raktár, udvar

 17.

 BUDAPEST

 III.

 23798/4

 kivett ipartelep

 18.

 BUDAPEST

 III.

 23798/5

 kivett ipartelep

 19.

 BUDAPEST

 VI.

 29610/0/A/2

 iroda

 20.

 SZEGED

 I.

 1302/2

 kivett lakóház, udvar