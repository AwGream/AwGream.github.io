1992. évi VII. törvény indokolása

a Magyar Népköztársaság és a Román Szocialista Köztársaság között a kettős állampolgárság eseteinek megoldásáról és megelőzéséről Bukarestben, 1979. július 13-án aláírt egyezmény kihirdetéséről szóló 1980. évi 2. törvényerejű rendelet hatályon kívül helyezéséről

Indokolás

A Minisztertanács 3030/1990. határozat, valamint a köztársasági elnök 111/1990. (VI. 13.) KE határozata alapján a magyar fél 1990. február 9-én diplomáciai úton felmondta a Magyar Népköztársaság és a Román Szocialista Köztársaság között a kettős állampolgárság eseteinek megoldásáról és megelőzéséről Bukarestben, 1979. július 13-án aláírt Egyezményt, így az 1990. február 10-én hatályát vesztette. Emiatt az Egyezmény kihirdetésére vonatkozó törvényerejű rendeletet hatályon kívül szükséges helyezni.

Az Egyezmény felmondására az emberi jogok teljesebb érvényesülése érdekében került sor.