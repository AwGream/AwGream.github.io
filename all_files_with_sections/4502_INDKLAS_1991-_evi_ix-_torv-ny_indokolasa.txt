1991. évi IX. törvény indokolása

a társadalmi szervezetek kezelői jogának megszüntetéséről szóló 1990. évi LXX. törvény módosításáról

-----STARTING---POINT---ALTALANOS---
-----STARTING---POINT---RESZLETES---

Az 1. §-hoz

A társadalmi szervezetek kezelői jogának megszüntetéséről szóló 1990. évi LXX. törvény jelenlegi 5. §-a 1990. október 15-ei határidővel kötelezte a társadalmi szervezeteket a törvény hatálya alá tartozó ingatlanokra vonatkozó bejelentés megtételére. A társadalmi szervezetek azonban nyilvántartási hiányosságaik miatt kötelezettségüket nem teljesítették az előírt határidőben, ezért a Kormány az ingatlanok hasznosítására vonatkozó törvényjavaslatát csak későbbi határidőre tudja megalkotni. A törvényjavaslat elkészítéséhez nélkülözhetetlen, hogy a társadalmi szervezetek bejelentésükhöz mellékeljék az ingatlan tulajdoni lapjának másolatát.

A 2. §-hoz

A megszűnt kezelői joggal érintett ingatlanok hasznosításának módjáról szóló törvényjavaslat benyújtásának határidejét a Javaslat úgy módosítja, hogy azt a Kormány - figyelemmel a társadalmi szervezetek bejelentéseinek szükséges kiegészítésére is - megalapozottan tudja teljesíteni.

A 3. §-hoz

A megfelelő törvényjavaslat elkészítése érdekében felhatalmazást kap a pénzügyminiszter arra, hogy a társadalmi szervezeteket a hasznosításhoz szükséges adatok közlésére kötelezze.

-----STARTING---POINT---VEGE---