2006. évi CIX. törvény indokolása

a kormányzati szervezetátalakítással összefüggő törvénymódosításokról

-----STARTING---POINT---ALTALANOS--- 

1. A Kormány szervezetalakítási szabadságát az Alkotmány 35. § (1) bekezdése, illetve 40. § (3) bekezdése biztosítja. Az Alkotmánybíróság számos határozatában, így például az 50/1998. (XI. 27.) AB határozatban is megerősítette, hogy az Alkotmány rendelkezései szerint a kormányzati struktúra kialakításában a kormányzat nagyfokú szabadsággal rendelkezik. [ABH 1998, 387., 405.] Ennek gyakorlati megvalósítását azonban szinte lehetetlenné teszi, hogy törvényi szinten nyernek rögzítést az egyes miniszterek hatáskörei, illetve szinte minden központi hivatal feladatai, így a legtöbb esetben a kormányzaton belüli szervezeti racionalizáláshoz vagy feladatátcsoportosításhoz törvénymódosítások szükségesek.

A Magyar Köztársaság Alkotmányáról szóló 1949. évi XX. törvény módosításáról szóló 2006. évi LIV. törvény egyértelművé tette, hogy a kormányzati szerkezet és szervezetrendszer meghatározása az országgyűlési választásokon többséget szerzett, a kormányzásért felelős politikai erő jogosítványa. Az Alkotmány módosítása eredményeképpen a minősített többséget igénylő törvények esetében is lehetőség van arra, hogy minisztérium, miniszter vagy közigazgatási szerv megjelölésére vonatkozó rendelkezést a jelenlévő országgyűlési képviselők több mint felének szavazatával elfogadott törvénnyel módosítsa az Országgyűlés. Az Alkotmány új 34. § (2) bekezdéséhez képest azonban az Alkotmány 40/A. § (4) bekezdése speciális szabályt határoz meg, így a Rendőrség, a Határőrség és a polgári nemzetbiztonsági szolgálatok és a katasztrófavédelem szervezete esetében - noha ezek is közigazgatási szervnek minősülnek - a belső szervezetre (az országos parancsnokig bezárólag) vonatkozó törvényi rendelkezések módosításához változatlanul minősített többség szükséges.

A központi államigazgatási szervekről, valamint a Kormány tagjai és az államtitkárok jogállásáról szóló 2006. évi LVII. törvény elvégezte a közigazgatási szervezetrendszerre vonatkozó legalapvetőbb elemek egységesítését, egyebek között egyértelművé téve, hogy a feladat- és hatáskörök címzettje a szerv vezetője (minisztériumok esetében a miniszter), a miniszterek és a központi hivatalok feladat- és hatáskörét pedig minden esetben kormányrendeleti szinten kell meghatározni. A Magyar Köztársaság minisztériumainak felsorolásáról szóló 2006. évi LV. törvény, majd ezt követően az egyes miniszterek feladat- és hatásköreiről szóló kormányrendeletek pedig egy, a korábbinál áttekinthetőbb rendjét határozták meg a kormányzati munkamegosztásnak, rögzítve azokat a feladatköröket, amelyek alkalmazásával a törvény áttekinthető módon vált előkészíthetővé.

Jelen törvény célja, hogy a Kormány szervezetalakítási szabadságát - figyelembe véve a központi államigazgatási szervekről, valamint a Kormány tagjai és az államtitkárok jogállásáról szóló 2006. évi LVII. törvény (a továbbiakban: Ksztv.) rendelkezéseit is - ténylegesen is érvényre juttassa, a kormányzati szerkezetátalakítás következtében megváltozott jogszabályi környezethez igazítsa a hatályos törvényi rendelkezéseket, elvégezze a felesleges jogszabályok deregulációját, az egységes terminológia és szabályozás kialakítását. Hangsúlyozni kell, hogy a nagy terjedelmű törvénymódosításnak nem célja az ágazati joganyag tekintetében érdemi, az egyes feladatok ellátásának rendjét tartalmilag átalakító változtatások megtétele, ugyanakkor a Kormány egyszerűbben - törvények módosítása nélkül - alakíthatja az egyes feladatok végrehajtását biztosító kormányzati szervek struktúráját. A felülvizsgálat technikai jellegű, nem érinti az egyes hivatalok, szervek jelenlegi feladat- és hatáskörét, a miniszterek megjelöléseire vonatkozó normaszövegek pedig a Magyar Köztársaság minisztériumainak felsorolásáról szóló 2006. évi LV. törvényben meghatározott és az egyes miniszterek feladat- és hatásköréről szóló kormányrendeletek alapján készültek.

A törvény biztosítja, hogy az államreformnak a közigazgatási szervezetre vonatkozó elemei ne egyszeri „vágást” jelentsenek, hanem egy olyan, a változó világ változó igényeire rugalmasan és gyorsan reagálni képes kormányzati szervezet jöjjön létre, amely hatékonyan tudja ellátni az állami feladatokat.

2. A törvény három nagyobb szerkezeti egységre tagozódik. Első részének célja, hogy összhangot teremtsen a Kormány által irányított államigazgatási szervekre általános jelleggel szabályozó törvényi rendelkezések, valamint a Ksztv. között. Ennek keretében váltja ki a törvény a jogrendszerben eddig meg nem határozott, a Ksztv. rendszere által nem ismert átfogó megjelöléseket. Itt kapnak helyet az egyes kormányhivatalokra vonatkozó olyan módosítások, amelyek a Ksztv.-beli szabályozással párhuzamos rendelkezések kiváltására irányulnak. Kormányhivatalok továbbra is csak azon szervek maradhatnak, amelyek esetében az ágazati miniszter utasítási joga valamely elvi, a hivatal tevékenységével összefüggő sajátosság - elsődlegesen közösségi jogi követelmények - alapján kizárt. Az állami vezetők jogállásának változásának megfelelően sor kerül egyes, az összeférhetetlenséggel, a jogállással, a feladat- és hatáskörrel összefüggő rendelkezések módosítására.

3. A törvény második részében szerepel azon törvények, törvényerejű rendeletek módosítása, amelyekben országos hatáskörű szervek, központi hivatalok és azok területi szervei nevesítve szerepelnek. A Ksztv. 73. § (1) bekezdése értelmében a központi hivatalokat kormányrendelet hozza létre. Ennek megfelelően a törvény a hivatalok, szervek konkrét megjelölése helyett általános - feladatkör alapján generálisan megjelölt - szervezeti megnevezést alkalmaz, és minden esetben felhatalmazza a Kormányt, hogy rendeletében kijelölje a feladatot ténylegesen végző hatóságot vagy hatóságokat. Alapvető célja a törvénynek, hogy a kormányrendeleti kijelölés mind a hatáskörök, mind az illetékességi okok meghatározására alkalmas legyen, így a szervezetrendszer horizontális és vertikális tagoltságának mélységét mindig kormányzati hatáskörben lehessen meghatározni.

E célok érdekében a törvény e rendelkezéseiből nem csak az államigazgatási szervek nevesítése marad el és módosul általános megjelölésre a részletes indokolásban szereplő táblázatok szerint, hanem a szervezeti szintre vonatkozó utalások („központi”, „területi”, „megyei”, stb.), valamint a szervezet tagoltságát bármely más módon determináló rendelkezések (illetékességi okok meghatározása, első- és másodfokú hatáskör meghatározása, szakhatóságok törvényi szintű kijelölése) is. A törvény egyidejűleg az e célhoz elengedhetetlenül szükséges mértékben módosítja a közigazgatási hatósági eljárás és szolgáltatás általános szabályairól szóló 2004. évi CXL. törvény (a továbbiakban: Ket.) rendelkezéseit, egyértelművé téve, hogy a hatáskör megállapítása és az eljáró szerv meghatározása minden esetben ténylegesen is elválhat egymástól.

4. A törvény harmadik, legterjedelmesebb részében szerepel mindazon törvények, törvényerejű rendeletek módosítása, ahol a jogszabályok konkrétan megneveznek egyes minisztereket, minisztériumokat. A törvény - a miniszterek konkrét megnevezése helyett - a módosítandó jogszabály tartalmának megfelelő feladat- és hatáskör ellátásával érintett minisztert nevesíti, biztosítva ezzel a kormányzati struktúraváltás szabadságát. A feladatkörök megnevezése teljes körben követi az egyes miniszterek feladat- és hatásköreiről szóló kormányrendeletekben szereplő, az e rendelkezésekhez fűzött részletes indokolásban összefoglalt feladatköri listát.

A törvény az államigazgatási szervrendszerre vonatkozó törvényi szabályoknak a vázolt szempontok szerinti teljes körű felülvizsgálatára törekszik, így a abból kizárólag azon törvények - párhuzamosan szintén előkészített - módosítása hiányzik, amelyeknek nagyobb terjedelmű tartalmi módosítása az országgyűlési ülésszak folyamán szintén az Országgyűlés elé kerül, így a kormányzati szervezetalakítási szempontú felülvizsgálat e külön törvények előkészítése során történt meg. A szabályozás egységességének biztosítása érdekében azért is indokolt a központi közigazgatás szerveire és a miniszteri megjelölésekre vonatkozó módosítássor egységes törvényben történő kezelése: a nagyszámú törvény egyidejű módosítása az irányadó alkotmánybírósági gyakorlat alapján nem okoz alkotmányellenességet, amíg az egyes módosítások között szoros tartalmi összefüggés áll fenn. E feltétel mindaddig feltétlenül biztosított, amíg a szervezeti rendelkezések módosítása egységes szempontok mentén, azonos szabályozási megoldások következetes alkalmazásával történik.

-----STARTING---POINT---RESZLETES---

Az 1-4. §-hoz

Minthogy a törvény elfogadásával az első- és másodfokú államigazgatási hatósági jogkörök telepítése, a szervezetrendszer szintjei számának meghatározása is kormányrendeleti szintű jogalkotói döntés függvénye lesz, a törvény a Ket. 100. §-a új szövegének megállapítása útján lehetővé teszi, hogy a jövőben a közigazgatási határozattal szembeni fellebbezést ne csak törvény, hanem kormányrendelet is kizárhassa. A rendelkezés a korábbi szabályozással szemben egyértelművé teszi ugyanakkor, hogy a fellebbezés mint közigazgatási jogorvoslat kizárása nem csak kifejezetten ezt megengedő törvényi rendelkezés esetén, hanem minden esetben azzal jár, hogy az elsőfokú közigazgatási döntés bírósági felülvizsgálatának lesz helye. Ez a kodifikációs megoldás biztosítja, hogy a jogalanyoknak a jogorvoslathoz való joga semmilyen körülmények között ne sérülhessen.

A törvény átfogó jelleggel hatályon kívül helyezi az egyes hatósági eljárásban szakhatóságként közreműködő szervek törvényi szintű meghatározását. Az eljáró hatóságok kijelölésével elvi szinten azonos ugyanis az eljárásban közreműködő egyéb hatóságok meghatározása, így indokolt, hogy a Kormány dönthessen az egyes hatósági eljárásban közreműködő szakhatóságok köréről is. A szakhatóságok rendszerét a hatályos jogrend törvényi, kormányrendeleti és miniszteri rendeleti szinten egyaránt szabályozza. A jogforrási szint megválasztása a legtöbbször eshetőleges, ami a hatósági eljárásokban - a túl sok eljáró szakhatóság, illetve a nem egyértelműen elhatárolható feladatkörök miatt - diszfunkcionális helyzetet eredményez. A törvény megteremti annak törvényi alapjait, hogy a Kormány a jövőben minden államigazgatási hatósági ügy tekintetében - egyedi törvényi felhatalmazás nélkül, a közigazgatási hatósági eljárást szabályozó kódexben adott általános jogalkotási felhatalmazás alapján - meghatározhassa a közreműködő szakhatóságokat, s ezzel kizárja a szakhatóságok miniszteri rendeleti kijelölését is. A törvény a szakhatósági közreműködést előíró szabályok egységes hatályon kívül helyezése alól a környezetvédelmi és a természetvédelmi törvényben (mint lényegében minden ágazati törvényre „rászabályozó” horizontális törvényekben) szereplő környezetvédelmi és természetvédelmi hatóságnak minden más hatóság eljárása esetére előírt szakhatósági közreműködése tekintetében tett csak kivételt. E megoldás indoka, hogy közreműködésüknek - az Alkotmánybíróság gyakorlatával is alátámasztható - garanciális jelentősége van az egészséges környezethez fűződő alapjog érvényesítése szempontjából, így hatályon kívül helyezésük a védelem elért szintjének csökkentéseként lenne értékelhető.

A Ksztv. megalkotása óta eltelt időben megfogalmazódtak olyan, a törvény koncepcionális elemeit nem érintő módosítási javaslatok, amelyek zártabbá és pontosabbá teszik a közigazgatási szervezeti törvényt. A törvény a kormányzati szerkezetátalakításhoz szorosan kötődő tárgykörökben ezért pontosítja a Ksztv. rendelkezéseit.

A törvény hatályon kívül helyezi, illetve az érintett rendelkezés tartalmának megfelelően módosítja a - jelenleg esetenként eltérő tartalommal alkalmazott - országos hatáskörű szerv, illetve a Ksztv. rendszerében létre sem hozható minisztériumi hivatal fogalmat, az összefoglaló elnevezések helyett főszabályként a központi államigazgatási szerv fogalmat alkalmazva.

A kormányhivatalokra vonatkozó törvényi rendelkezések korrekcióját, a Ksztv.-vel való összhangjuk megteremtését is el végezi a törvény. Ezt elsősorban a kormányhivatali minőség kifejezett kimondásával, illetve a Ksztv.-vel ellentétes vagy azzal párhuzamos rendelkezések megfelelő módosításával teszi meg.

A 5-153. §-hoz

A törvény a Kormány, a miniszterelnök, a Miniszterelnöki Hivatal, a kormányhivatalok és a rendvédelmi szervek kivételével minden államigazgatási szerv nevesítését megszünteti, és a tulajdonnévi megjelölés helyett a feladatkörre utaló köznévi fogalmat állapít meg az 1. számú táblázatban foglaltak szerint. Ezzel párhuzamosan felhatalmazó rendelkezéseket állapít meg arra vonatkozóan, hogy a Kormány a feladat- és hatáskört gyakorló államigazgatási szervet (vagy szerveket, a Kormány szándéka szerint) rendeletben jelölje ki.

Az eljáró szervek kijelölésére vonatkozó felhatalmazás a horizontális és vertikális tagoltság, valamint az azonos tárgyú ügyek elosztása tekintetében is alkalmas a feladatok megosztására, így a Kormány rendeletalkotása mind a feladat- és hatáskör meghatározására, mind az illetékességi terület vagy illetékességi okok kijelölésre kiterjed majd. Ennek alapján törvényi szintről nem csak a szervek nevesítése és a szervezeti szintre utaló megjelölést kellett elhagyni, hanem az első- és másodfokú eljárásra történő kijelölésre vonatkozó, valamint az illetékességi szabályokat is.

A törvény - hangsúlyozva a módosítások technikai jellegét - elsősorban a szövegcserés módosító rendelkezés kodifikációs technikáját használja, egyszerűen a tulajdonnévi megjelölés helyébe a köznévi megjelölést módosítva. Ott ahol ez a megoldás nem volt alkalmazható, a törvény újra megállapítja - ahol ez alkotmányosan csak így lehetséges, ott a törvény vagy törvényerejű rendelet egyidejű hatályon kívül helyezésével és egy másik törvény kiegészítésével - a hatáskört vagy feladatkört tartalmazó rendelkezést. Ugyanakkor a törvény érdemi feladat- vagy hatásköröket nem szüntet meg, így valamely jogszabályi rendelkezés hatályon kívül helyezésére csak akkor kerül sor, ahol az kizárólag államigazgatási szerv statuálására, szervezeti felépítésére, illetékességére vonatkozik, államigazgatási jogorvoslatra szabályoz, illetve egyenesen következik belőle, hogy a feladatot egy szerv látja el, vagy éppen az, hogy nem egy szerv látja el.

A megjelölések megválasztásánál irányadó szempont volt, hogy csak azon szervek kapják a „hatóság” megjelölést, amelyek lényegében kizárólag hatósági jogkörökkel rendelkeznek (pl. a fogyasztóvédelmi hatóság) vagy ez a hagyományos, a törvényekben eddig is alkalmazott megjelölésük (pl. tenyésztési hatóság). Ennek indoka az, hogy feltétlenül el kell kerülni annak látszatát, hogy a törvényben telepített, azonban közigazgatási hatósági aktusnak nem minősülő hatáskörök esetében is a közigazgatási hatósági eljárás formai követelményei szerint kell eljárni.

Az egyes ágazati törvényekbe illesztett felhatalmazó rendelkezések („hatóságot vagy hatóságokat”) egyértelművé teszik, hogy a Kormánynak szabadságában áll az is, hogy egy köznévi elnevezésű szerv feladatainak ellátására - a hatáskörök pontos, törvényi rendelkezésre utaló elhatárolásával - több államigazgatási szervet is kijelöljön.

A 154-157. §-hoz

A törvény a rendelkezések tartalmi felülvizsgálata nélkül, elsősorban a feladatok miniszteri szintre telepítésével váltja ki az olyan állami vezetői tisztségekhez kapcsolódó rendelkezéseket, amelyek a Ksztv. rendszerében már nem léteznek (politikai államtitkár, közigazgatási államtitkár, helyettes államtitkár).

A 158-173. §-hoz

A törvény a miniszterek feladat- és hatáskörének megváltozásából fakadó törvényi szabályozási igényeket a jövőre nézve úgy kezeli, hogy a konkrét miniszterek, minisztériumok megnevezése helyett a törvényekben - természetesen a Magyar Köztársaság minisztériumainak felsorolásáról szóló 2006. évi LV. törvény kivételével - rendre a miniszterek feladatkörére utaló, az egyes miniszterek feladat- és hatáskörét meghatározó hatályos kormányrendeletekben már rögzített feladatkörön alapuló megnevezéseket alkalmaz a 2. számú táblázatban meghatározottak szerint. Ez a megoldás biztosítja a Kormány tényleges szabadságát a kormányzati munkamegosztás rendjének kialakításában, összhangban a Ksztv. 28. § (3) bekezdésével, amely szerint a miniszterek feladat- és hatáskörét eredeti jogalkotó hatáskörben kiadott kormányrendelet határozza meg.

E feladatok elvégzése során - eltérően az egyes kormányok megalakulásakor általános gyakorlatként követett megoldásokkal, így különösen a Magyar Köztársaság minisztériumainak felsorolásáról szóló törvények gyakorlatával - nem használja sem az ún. sommás módosítás kodifikációs technikáját, amely a rendelkezések konkrét megjelölése nélkül állapít meg új rendelkezést (illetve gyakran azok „megfelelően ragozott alakját”), sem pedig a „kell érteni” fordulatot. Ennek célja az, hogy a törvényalkotó szakítson a jogbiztonságot sértő gyakorlattal. A feladat- és hatáskörök ismételt változásából, az egyes minisztériumok átnevezéséből következően sok esetben már nem egyértelmű, hogy egy feladatkört melyik miniszter gyakorol abból következően, hogy nem mindig azonosítható, hogy egy feladatkör melyik átszármaztatott feladatcsoportba tartozik. Sok esetben pedig egyes törvényből fakadó feladatkörök átszármaztatását elmulasztotta a törvényalkotás.

A törvény által választott megoldás nem egyszeri alkalommal, hanem véglegesen oldja meg a fent jelzett problémát, hiszen a feladatköröket ezentúl a Kormány osztja szét, a törvények konkrét minisztert nem nevesítenek.

Nem miniszterre, hanem más megnevezésre cseréli a törvény azon hatásköröket, amelyek - politikai, ágazati irányítási vagy alkotmányos jelleget nélkülözve - ellátására a Kormány a miniszter helyett valamely más államigazgatási szervet is megjelölhet. Természetesen nincs annak akadálya, hogy a kijelölésnél a Kormány ismételten valamely minisztert jelöljön meg a feladat ellátásáért felelős szervként.

-----STARTING---POINT---VEGE---

A 174-176. §-hoz

A törvény - a jogrendszer felesleges terhelésének elkerülése érdekében - meghatározza rendelkezései nagy részének hatályvesztési időpontját, és elkülönítetten tartalmazza a 2007. január 1-jét követően hatályba lépő törvényi rendelkezések módosítását.

1. számú táblázat

 Adó- és költségvetési igazgatás

 Közigazgatási szerv megjelölése

 Feladatkör szerinti jövőbeli elnevezés

 APEH Központi Hivatala és területi igazgatóságai, APEH megyei járulékigazgatóságai

 állami adóhatóság

 illetékhivatalok

 állami adóhatóság

 Szerencsejáték Felügyelet

 állami adóhatóság

 APEH Központi Kapcsolattartó Irodája

 állami adóhatóság

 (területileg) illetékes adóhatóság, adóhatóság illetékes szerve, első fokú adóhatóság, hatáskörrel és illetékességgel rendelkező (belföldi) adóhatóság

 adóhatóság

 Vám- és Pénzügyőrség

 vámhatóság (nyomozóhatósági jogkörök esetében marad a nevesítés)

 Vám- és Pénzügyőrség Országos Parancsnoksága, Vám- és Pénzügyőrség vámszerve, Vám- és Pénzügyőrség területi szervei

 vámhatóság

 Vám- és Pénzügyőrség Fővárosi Szabálysértési Hivatala

 vámhatóság

 Vám- és Pénzügyőrség Vegyvizsgáló Intézete

 vámhatóság

 Államháztartási Hivatal

 kincstár

 Kormányzati Ellenőrzési Hivatal

 Kormány által kijelölt belső ellenőrzési szerv

 Kincstári Vagyoni Igazgatóság

 kincstári vagyon kezeléséért felelős szerv

 Magyar Államkincstár

 kincstár

 TÁKISZ

 kincstár

 

 Agrárigazgatás

 Közigazgatási szerv megjelölése

 Feladatkör szerinti jövőbeli elnevezés

 Mezőgazdasági és Vidékfejlesztési Hivatal Mezőgazdasági és Vidékfejlesztési Hivatal Központi Hivatala

 mezőgazdasági és vidékfejlesztési támogatási szerv

 megyei földművelésügyi hivatalok

 mezőgazdasági igazgatási szerv

 Országos Mezőgazdasági Minősítő Intézet (OMMI)

 a növénytermesztési szerv, borászati hatóság takarmányozási hatóság, állat-egészségügyi hatóság

 a földművelésügyi miniszter által alapított, állattenyésztési hatósági feladatokat is ellátó államigazgatási szervezet

 tenyésztési hatóság

 Állami Állat-egészségügyi és Élelmiszer-ellenőrző Szolgálat, megyei állat-egészségügyi és élelmiszer-ellenőrző állomások

 élelmiszerbiztonsági szerv, állat-egészségügyi hatóság

 állami állategészségügyi szolgálat szervei

 állat-egészségügyi hatóság

 Országos Állat-egészségügyi Intézet

 állat-egészségügyi hatóság

 Állatgyógyászati Oltóanyag-, Gyógyszer- és Takarmány-ellenőrző Intézet (ÁOGYTI)

 állat-egészségügyi hatóság

 kerületi főállatorvos

 állat-egészségügyi hatóság

 Magyar Élelmiszer-biztonsági Hivatal

 élelmiszerbiztonsági szerv

 Országos Élelmiszer-biztonsági és Táplálkozástudományi Intézet (OÉTI)

 élelmiszerbiztonsági szerv

 Országos Élelmiszer-vizsgáló Intézet (OÉVI)

 élelmiszerbiztonsági szerv

 Növény- és Talajvédelmi Központi Szolgálat, megyei növény- és talajvédelmi szolgálatok növény-egészségügyi és talajvédelmi állomások

 növényvédelmi szerv, talajvédelmi hatóság

 

 Agrárigazgatás

 Közigazgatási szerv megjelölése

 Feladatkör szerinti jövőbeli elnevezés

 Zöldség-gyümölcs Minőségellenőrzési Szolgálat

 növényvédelmi szerv

 Országos Borminősítő Intézet

 borászati hatóság

 Országos Borszakértő Bizottság

 borászati hatóság

 Állami Erdészeti Szolgálat, Állami Erdészeti Szolgálat szervei

 erdészeti hatóság

 Földhivatalok

 ingatlanügyi hatóság

 központi földmérési szervezet, Földmérési és Távérzékelési Intézet

 földmérési államigazgatási szerv

 Nemzeti Földalapkezelő Szervezet, Magyar Nemzeti Földalap Kht.

 Nemzeti Földalap kezeléséért felelős szerv, (földalapkezelő szerv)

 Országos Meteorológiai Szolgálat

 állami meteorológiai szolgálat

 Agrárgazdasági Kutató és Informatikai Intézet

 a piaci árinformációs rendszert működtető szerv

 

 Állami nyilvántartások

 Közigazgatási szerv megjelölése

 Feladatkör szerinti jövőbeli elnevezés

 Belügyminisztérium Központi Nyilvántartó Hivatala Belügyminisztérium Központi Adatfeldolgozó, Nyilvántartó és Választási Hivatala a belügyminiszter irányítása alatt álló önálló központi hivatal Adatfeldolgozó Hivatal BM Központi Adatfeldolgozó Nyilvántartó és Választási Hivatal személyi adat- és lakcímnyilvántartás központi hivatalának személyiadat- és lakcímnyilvántartás központi hivatala vagy területi szerve

 az egyéni vállalkozói igazolvánnyal rendelkező vállalkozók nyilvántartását vezető szerv

 

 a kötelező gépjármű-felelősségbiztosítási kötvényeket nyilvántartó szerv (kötvénynyilvántartó szerv)

 

 a polgárok személyi adatainak és lakcímének nyilvántartását kezelő központi szerv (a szaktörvényben marad a nyilvántartó rövidítés)

 

 közúti közlekedési nyilvántartási szerv

 a belügyminiszter irányítása alatt álló, a belügyminiszter rendeletében kijelölt szerv

 bűnügyi nyilvántartó szerv

 a belügyminiszter irányítása alatt álló, a közúti közlekedési nyilvántartást végző központi hivatal szervezeti egysége

 a közlekedési előéleti pontrendszert nyilvántartó szerv

 a Belügyminisztériumnak a belügyminiszter által kijelölt szerve

 központi útiokmány-nyilvántartó szerv

 

 Egészségügyi igazgatás

 Közigazgatási szerv megjelölése

 Feladatkör szerinti jövőbeli elnevezés

 Állami Népegészségügyi és Tisztiorvosi Szolgálat ÁNTSZ (megyei, városi) intézetei ÁNTSZ városi intézetének tisztiorvosa népegészségügyi és tisztiorvosi szolgálat

 egészségügyi államigazgatási szerv

 ÁNTSZ megyei intézete

 egészségügyi államigazgatási szerv

 ÁNTSZ Országos Gyógyhelyi és Gyógyfürdőügyi Főigazgatósága

 egészségügyi államigazgatási szerv

 ÁNTSZ régió területén működő megyei intézetei közül az országos tisztifőorvos által kijelölt intézet

 egészségügyi államigazgatási szerv

 ÁNTSZ Országos Tisztifőorvosi Hivatala

 egészségügyi államigazgatási szerv

 Magyar Honvédség Tisztiorvosi Szolgálata

 katonai egészségügyi államigazgatási szerv

 Országos Gyógyszerészeti Intézet

 gyógyszerészeti hatóság

 Országos Mentőszolgálat

 állami mentőszolgálat

 Országos Vérellátó Szolgálat

 állami vérellátó szolgálat

 VPOP és BM Egészségügyi Szolgáltató

 egészségügyi államigazgatási szerv

 országos tisztifőgyógyszerész

 egészségügyi államigazgatási szerv

 

 Igazságügyi és rendészeti igazgatás

 Közigazgatási szerv megjelölése

 Feladatkör szerinti jövőbeli elnevezés

 Igazságügyi Hivatal

 pártfogó felügyelői, jogi segítségnyújtó áldozatsegítő és kárpótlási tevékenységért felelős szerv

 Igazságügyi Szakértői és Kutató Intézet

 igazságügyi szakértői intézmény

 Szervezett Bűnözés Elleni Koordinációs Központ

 szervezett bűnözés elleni fellépés koordinációjáért felelős szerv

 

 Építésügyi igazgatás

 Közigazgatási szerv megjelölése

 Feladatkör szerinti jövőbeli elnevezés

 a kormány irányítása alatt álló, a miniszter felügyelete alatt működő országos hatáskörű államigazgatási szerv

 kormányzati területfejlesztési feladatokért felelős szerv

 építésügyi hatóság

 építésügyi hatóság(nem marad utalás a szervezeti szintekre)

 építésfelügyeleti hatóság

 építésfelügyeleti hatóság (nem marad utalás a szervezeti szintekre)

 Országos Dokumentációs Központ

 építésügyi és területi műszaki információs központ

 területi főépítész

 állami főépítész

 területi főépítész hivatala

 állami főépítész

 területi főépítészeti iroda

 állami főépítész

 

 Kereskedelmi igazgatás

 Közigazgatási szerv megjelölése

 Feladatkör szerinti jövőbeli elnevezés

 Gazdasági és Közlekedési Minisztérium Engedélyezési és Közigazgatási Hivatala

 külkereskedelmi államigazgatási szerv

 Magyar Kereskedelmi Engedélyezési Hivatal (közraktározás engedélyezése)

 közraktározás felügyelet

 Magyar Kereskedelmi Engedélyezési Hivatal (az áruk, szolgáltatások és anyagi értékeket képviselő jogok kereskedelmi forgalmának korlátozása)

 külkereskedelmi államigazgatási szerv 

 Magyar Kereskedelmi Engedélyezési Hivatal (a hadiipari tevékenység engedélyezése, felügyelete)

 hadiipar felügyelet

 

 Iparigazgatás

 Közigazgatási szerv megjelölése

 Feladatkör szerinti jövőbeli elnevezés

 Bányafelügyelet

 bányafelügyelet

 Bányakapitányság

 

 Magyar Bányászati Hivatal

 bányafelügyelet

 Magyar Geológiai Szolgálat

 az állami földtani feladatokat ellátó szerv

 Magyar Műszaki Biztonsági Hivatal, területi műszaki biztonsági felügyelet

 műszaki biztonsági szerv

 Magyar Kereskedelmi Engedélyezési Hivatal

 műszaki biztonsági szerv

 Magyar Szabadalmi Hivatal

 a szellemi tulajdon védelméért felelős hatóság

 Országos Mérésügyi Hivatal

 mérésügyi szerv

 Atomenergia Koordinációs Tanács

 atomenergiával kapcsolatos kormányzati feladatok koordinációjáért felelős szerv

 Országos Atomenergia Hivatal

 atomenergia-felügyelet

 

 Környezetvédelmi igazgatás

 Közigazgatási szerv megjelölése

 Feladatkör szerinti jövőbeli elnevezés

 környezetvédelmi és vízügyi igazgatóságok, vízügyi igazgatóságok

 vízügyi államigazgatási szerv

 természetvédelmi igazgatóság

 védett természeti területek fenntartásáért felelős államigazgatási szerv

 nemzeti park igazgatóság

 védett természeti területek fenntartásáért felelős államigazgatási szerv

 környezetvédelmi, természetvédelmi és vízügyi igazgatási szervek

 környezetvédelmi államigazgatási szervek (csak a környezetvédelem területén fordul elő)

 Országos Környezetvédelmi, Természetvédelmi és Vízügyi Főfelügyelőség

 felügyelőség, környezetvédelmi államigazgatási szervek környezetvédelmi hatóság legmagasabb fokú szerve

 Országos Környezetvédelmi, Természetvédelmi és Vízügyi Főigazgatóság környezetvédelmi, természetvédelmi és vízügyi igazgatóságok

 környezetvédelmi államigazgatási szervek (illetve tárgykör szerint: természetvédelmi, környezetvédelmi, vízügyi igazgatásért felelős közigazgatási szerv)

 környezetvédelmi, természetvédelmi és vízügyi felügyelőségek

 vízügyi hatóság, természetvédelmi hatóság, környezetvédelmi hatóság,

 Természetvédelmi Őrszolgálat

 természetvédelmi őrszolgálat

 

 Közlekedési igazgatás

 Közigazgatási szerv megjelölése

 Feladatkör szerinti jövőbeli elnevezés

 Közlekedési Főfelügyelet, közlekedési felügyeletek

 közlekedési hatóság

 Központi Közlekedési Felügyelet

 hajózási hatóság, közlekedési hatóság legmagasabb fokú szerve, közlekedési hatóság

 Központi Közlekedési Felügyelet, illetve a megyei közlekedési felügyelet

 közlekedési hatóság

 Polgári Légiközlekedési Hatóság

 légiközlekedési hatóság

 Katonai Légügyi Hatósághonvédelemi miniszter felügyelete alatt álló katonai légügyi hatóság

 katonai légügyi hatóság légiközlekedési hatóság

 Kormány által a vasúti közlekedés műszaki és vasútbiztonsági igazgatási és hatósági feladatainak ellátására alapított, a miniszter felügyelete alatt működő közigazgatási szervezet

 közlekedési hatóság

 Magyar Vasúti Hivatal

 vasúti igazgatási szerv

 

 Önkormányzati és sportigazgatás

 Közigazgatási szerv megjelölése

 Feladatkör szerinti jövőbeli elnevezés

 megyei (fővárosi) közigazgatási hivatal és vezetője

 közigazgatási hivatal

 Nemzeti Sporthivatal

 sportigazgatási szerv

 

 Oktatási igazgatás

 Közigazgatási szerv megjelölése

 Feladatkör szerinti jövőbeli elnevezés

 Közoktatási Információs Központ

 a közoktatási információs rendszer működéséért felelős hatóság

 Magyar Ekvivalencia és Információs Központ

 külföldi bizonyítványok és oklevelek elismeréséért felelős hatóság

 Nemzeti Felnőttképzési Intézet

 felnőttképzési intézet

 Nemzeti Szakképesítési Intézet

 állami szakképzési intézet

 Oktatásügyi Közvetítői Szolgálat

 oktatásügyi közvetítői szolgálat

 Országos Közoktatási Értékelési és Vizsgaközpont (OKÉV), Vizsgaközpont

 oktatási hivatal

 Országos Felsőoktatási Információs Központ

 a felsőoktatási információs rendszer működéséért felelős hatóság

 Felsőoktatási Regisztrációs Központ, regisztrációs központ

 a felsőoktatási intézmények nyilvántartását vezető hatóság, regisztrációs központ

 Tanulási Képességet Vizsgáló Szakértő Bizottság

 tanulási képesség vizsgálatáért felelős intézmény

 tanulási képességet vizsgáló szakértői és rehabilitációs bizottság, vagy az országos szakértői és rehabilitációs tevékenységet végző szakértői és rehabilitációs bizottság

 tanulási képesség vizsgálatáért felelős intézmény

 Könyvtári Intézet

 könyvtári intézet

 Kulturális Örökségvédelmi Hivatal

 kulturális örökségvédelmi hatóság

 Magyar Művelődési Intézet

 közművelődési szakmai tanácsadó és szolgáltató szervvel

 Nemzeti Filmiroda

 filmiroda

 Nemzeti Kutatási és Technológiai Hivatal

 kutatás-fejlesztésért és technológiai innovációért felelős szerv

 

 Szociális- és munkaügyi igazgatás

 Közigazgatási szerv megjelölése

 Feladatkör szerinti jövőbeli elnevezés

 Állami Foglalkoztatási Szolgálat

 állami foglalkoztatási szerv

 Foglalkoztatási Hivatal

 állami foglalkoztatási szerv

 Országos Munkaügyi Központ megyei munkaügyi központ, megyei munkaügyi központ kirendeltsége

 állami foglalkoztatási szerv

 Országos Munkabiztonsági és Munkaügyi Főfelügyelőség,

 munkavédelmi hatóság

 területi munkabiztonsági és munkaügyi felügyelőség

 munkaügyi hatóság, munkavédelmi hatóság

 Gyámhivatalok

 gyámhivatal, állami gyámhatóság

 megyei szociális és gyámhivatal

 szociális hatóság, állami szociális hatóság

 Nemzeti Család- és Szociálpolitikai intézet

 családpolitikai feladatokat ellátó szerv

 Országos Család- és Gyermekvédelmi Intézet

 családpolitikai feladatokat ellátó szerv

 Fogyasztóvédelmi Főfelügyelőség, megyei fogyasztóvédelmi felügyelőségek

 fogyasztóvédelmi hatóság

 Nemzeti és Etnikai Kisebbségi Hivatal

 a nemzeti és etnikai kisebbségekkel kapcsolatos állami feladatok ellátásáért felelős szerv

 

 Társadalombiztosítási igazgatás

 Közigazgatási szerv megjelölése

 Feladatkör szerinti jövőbeli elnevezés

 társadalombiztosítási igazgatási szerv, megyei társadalombiztosítási szerv megyei egészségbiztosítási pénztárak, egészségbiztosítási (igazgatási) szervek társadalombiztosítási igazgatóság, társadalombiztosítási igazgatóság kirendeltsége, társadalombiztosítás helyi szerve, társadalombiztosítási szerv

 nyugdíj-biztosítási igazgatási szerv, egészségbiztosítási igazgatási szerv társadalombiztosítási igazgatási szerv

 Országos Egészségbiztosítási Pénztár Országos Egészségbiztosítási Pénztár ellenőrző főorvosa egészségbiztosítás központi hivatali szerve

 Egészségügyi Alap kezeléséért felelős egészségbiztosítási szerv (e minőségében) egészségbiztosítási igazgatási szerv

 Országos Egészségbiztosítási Pénztár Országos Orvosszakértői Intézete Országos Társadalombiztosítási Főigazgató-ság Országos Orvosszakértői Intézete

 egészségbiztosítási orvosszakértői szerv

 Vasutas Társadalombiztosítási Igazgatóság 

 vasutas egészségbiztosítási igazgatási szerv

 nyugdíj-biztosítási (igazgatási) szerv

 nyugdíj-megállapító szerv folyósító szerv

 Országos Nyugdíj-biztosítási Főigazgatóság nyugdíjbiztosítás központi hivatali szerve

 Nyugdíjbiztosítási Alap kezeléséért felelős nyugdíjbiztosítási szerv (e minőségében)

 megyei nyugdíj-biztosítási igazgatóságok, megyei nyugdíj-biztosítási igazgatóságok kirendeltségei Országos Társadalombiztosítási Főigazgatóság Nyugdíjfolyósító Igazgatósága

 nyugdíj-megállapító szerv nyugdíjfolyósító szerv

 MÁV Rt. Nyugdíjigazgatósága

 vasutas nyugdíj-megállapító és -folyósító szerv

2. számú táblázat

 Egészségügyi miniszter

 Korábbi felelős

 Feladatért felelős miniszter jövőbeni elnevezése

 egészségügyi miniszter

 egészségügyért felelős miniszter

 egészségügyi miniszter

 egészségbiztosításért felelős miniszter

 

 

 Földművelésügyi és vidékfejlesztési miniszter

 Korábbi felelős

 Feladatért felelős miniszter jövőbeni elnevezése

 földművelésügyi és vidékfejlesztési miniszter

 agrár-vidékfejlesztésért felelős miniszter

 földművelésügyi és vidékfejlesztési miniszter

 növényegészségügyért felelős miniszter

 földművelésügyi és vidékfejlesztési miniszter

 állategészségügyért felelős miniszter

 

 

 Földművelésügyi és vidékfejlesztési miniszter

 Korábbi felelős

 Feladatért felelős miniszter jövőbeni elnevezése

 földművelésügyi és vidékfejlesztési miniszter

 élelmiszerbiztonságért felelős miniszter

 földművelésügyi és vidékfejlesztési miniszter

 élelmiszeriparért felelős miniszter

 földművelésügyi és vidékfejlesztési miniszter

 erdőgazdálkodásért felelős miniszter

 földművelésügyi és vidékfejlesztési miniszter

 ingatlan-nyilvántartásért felelős miniszter

 földművelésügyi és vidékfejlesztési miniszter

 térképészetért felelős miniszter

 földművelésügyi és vidékfejlesztési miniszter

 földügyért felelős miniszter

 földművelésügyi és vidékfejlesztési miniszter

 vadgazdálkodásért felelős miniszter

 földművelésügyi és vidékfejlesztési miniszter

 halgazdálkodásért felelős miniszter

 

 

 Gazdasági és közlekedési miniszter

 Korábbi felelős

 Feladatért felelős miniszter jövőbeni elnevezése

 gazdasági és közlekedési miniszter

 gazdaságpolitikáért felelős miniszter

 gazdasági és közlekedési miniszter

 iparügyekért felelős miniszter

 gazdasági és közlekedési miniszter

 bányászati ügyekért felelős miniszter

 gazdasági és közlekedési miniszter

 kereskedelemért felelős miniszter

 gazdasági és közlekedési miniszter

 közlekedésért felelős miniszter

 gazdasági és közlekedési miniszter

 külgazdaságért felelős miniszter

 gazdasági és közlekedési miniszter

 energiapolitikáért felelős miniszter

 informatikai és hírközlési miniszter

 informatikáért felelős miniszter

 informatikai és hírközlési miniszter

 elektronikus hírközlésért felelős miniszter

 informatikai és hírközlési miniszter

 postaügyért felelős

 oktatási miniszter

 kutatás-fejlesztésért és technológiai innovációért felelős miniszter

 

 

 Honvédelmi miniszter

 Korábbi felelős

 Feladatért felelős miniszter jövőbeni elnevezése

 honvédelmi miniszter

 honvédelemért felelős miniszter

 

 

 Igazságügyi és rendészeti miniszter

 Korábbi felelős

 Feladatért felelős miniszter jövőbeni elnevezése

 igazságügyminiszter

 áldozatsegítésért felelős miniszter

 Belügyminiszter

 állampolgársági ügyekért felelős miniszter

 Belügyminiszter

 anyakönyvi ügyekért felelős miniszter

 igazságügyminiszter

 bűncselekmények megelőzéséért felelős miniszter

 igazságügyminiszter

 büntetés-végrehajtásért felelős miniszter

 Belügyminiszter

 határrendészetért felelős miniszter

 Belügyminiszter

 idegenrendészetért és menekültügyért felelős miniszter

 igazságügyminiszter

 igazságügyért felelős miniszter

 igazságügyminiszter

 kárpótlásért felelős miniszter

 Belügyminiszter

 közlekedésrendészetért felelős miniszter

 Belügyminiszter

 közterület-felügyelet szabályozásáért felelős miniszter

 Belügyminiszter

 a külföldiek társadalmi beilleszkedésének elősegítéséért felelős miniszter

 Belügyminiszter

 külföldre utazás szabályozásáért felelős miniszter

 Belügyminiszter

 rendészetért felelős miniszter

 Belügyminiszter

 szabálysértési szabályozásért felelős miniszter

 Belügyminiszter

 személyiadat- és lakcímnyilvántartásért felelős miniszter

 

 

 Környezetvédelmi és vízügyi miniszter

 Korábbi felelős

 Feladatért felelős miniszter jövőbeni elnevezése

 környezetvédelmi és vízügyi miniszter

 környezetvédelemért felelős miniszter

 környezetvédelmi és vízügyi miniszter

 természetvédelemért felelős miniszter

 környezetvédelmi és vízügyi miniszter

 vízgazdálkodásért felelős miniszter

 informatikai és hírközlési miniszter

 űrkutatásért felelős miniszter

 

 

 Külügyminiszter

 Korábbi felelős

 Feladatért felelős miniszter jövőbeni elnevezése

 Külügyminiszter

 külpolitikáért felelős miniszter

 európai integrációs tárca nélküli miniszter

 európai integrációs ügyekért felelős miniszter

 

 

 A Miniszterelnöki Hivatalt vezető miniszter

 Korábbi felelős

 Feladatért felelős miniszter jövőbeni elnevezése

 európai integrációs tárca nélküli miniszter

 az országos szintű fejlesztésért, fejlesztési tervezésért és programozásért

 Miniszterelnöki Hivatalt vezető miniszter

 a közigazgatási informatikáért felelős miniszter

 Miniszterelnöki Hivatalt vezető miniszter

 a nemzetpolitikáért felelős miniszter

 Belügyminiszter

 a közigazgatási minőségpolitikáért és személyzetpolitikáért felelős miniszter

 Miniszterelnöki Hivatalt vezető miniszter, nemzeti kulturális örökség minisztere

 a műsorszolgáltatási szabályozás előkészítéséért felelős miniszter

 Miniszterelnöki Hivatalt vezető miniszter

 a minősített adatok védelmének szakmai felügyeletéért felelős miniszter

 Miniszterelnöki Hivatalt vezető miniszter

 a központi ellátó szervezetek irányításáért felelős miniszter

 Miniszterelnöki Hivatalt vezető miniszter

 Miniszterelnöki Hivatalt vezető miniszter

 

 Oktatási és kulturális miniszter

 Korábbi felelős

 Feladatért felelős miniszter jövőbeni elnevezése

 oktatási miniszter

 oktatásért felelős miniszter

 oktatási miniszter

 tudománypolitika koordinációjáért felelős miniszter

 nemzeti kulturális örökség minisztere

 egyházakkal való kapcsolattartás koordinációjáért felelős miniszter

 nemzeti kulturális örökség minisztere

 kultúráért felelős miniszter

 

 

 Önkormányzati és területfejlesztési miniszter

 Korábbi felelős

 Feladatért felelős miniszter jövőbeni elnevezése

 Belügyminiszter

 helyi önkormányzatokért felelős miniszter

 Belügyminiszter

 sportpolitikáért felelős miniszter

 Belügyminiszter

 katasztrófák elleni védekezésért felelős miniszter

 Belügyminiszter

 köziratok kezelésének szakmai irányításáért felelős miniszter

 területfejlesztési tárca nélküli miniszter, belügyminiszter

 területfejlesztésért és területrendezésért felelős miniszter

 Belügyminiszter

 településfejlesztésért és településrendezésért felelős miniszter

 területfejlesztési tárca nélküli miniszter

 építésügyért felelős miniszter

 gazdasági és közlekedési miniszter

 turizmusért felelős miniszter

 Belügyminiszter

 lakásügyért felelős miniszter

 Belügyminiszter

 választójogi és népszavazási szabályozásért felelős miniszter

 Belügyminiszter

 választások és népszavazások lebonyolításáért felelős miniszter

 Belügyminiszter

 közigazgatás-szervezésért felelős miniszter

 

 Pénzügyminiszter

 Korábbi felelős

 Feladatért felelős miniszter jövőbeni elnevezése

 Pénzügyminiszter

 államháztartásért felelős miniszter

 Pénzügyminiszter

 adópolitikáért felelős miniszter

 Pénzügyminiszter

 nyugdíjbiztosítási járulékfizetés szabályozásért felelős miniszter

 Pénzügyminiszter

 egészségbiztosítási járulékfizetés szabályozásáért felelős miniszter

 Pénzügyminiszter

 számviteli szabályozásért felelős miniszter

 Pénzügyminiszter

 pénz-, tőke- és biztosítási piac szabályozásáért felelős miniszter

 Pénzügyminiszter

 nemzetközi pénzügyi kapcsolatokért felelős miniszter

 Pénzügyminiszter

 az állami vagyonnal való gazdálkodás szabályozásáért felelős miniszter

 Pénzügyminiszter

 gazdaságpolitika makrogazdasági szabályozásáért felelős miniszter

 

 Szociális és munkaügyi miniszter

 Korábbi felelős

 Feladatért felelős miniszter jövőbeni elnevezése

 foglalkoztatáspolitikai és munkaügyi miniszter

 foglalkoztatáspolitikáért felelős miniszter

 ifjúsági, családügyi, szociális és esélyegyenlőségi miniszter

 nyugdíjpolitikáért felelős miniszter

 ifjúsági, családügyi, szociális és esélyegyenlőségi miniszter

 szociál- és családpolitikáért felelős miniszter

 ifjúsági, családügyi, szociális és esélyegyenlőségi miniszter

 kábítószer-megelőzésért és a kábítószerügyi koordinációs feladatokért felelős miniszter

 ifjúsági, családügyi, szociális és esélyegyenlőségi miniszter

 gyermekek és az ifjúság védelméért felelős miniszter

 ifjúsági, családügyi, szociális és esélyegyenlőségi miniszter

 gyermek-és ifjúságpolitikáért felelős miniszter

 foglalkoztatáspolitikai és munkaügyi miniszter, oktatási miniszter

 felnőttképzésért és szakképzésért felelős miniszter

 ifjúsági, családügyi, szociális és esélyegyenlőségi miniszter

 társadalmi esélyegyenlőség előmozdításáért felelős miniszter

 ifjúsági, családügyi, szociális és esélyegyenlőségi miniszter

 romák társadalmi integrációjáért felelős miniszter

 ifjúsági, családügyi, szociális és esélyegyenlőségi miniszter

 kisebbségpolitikáért felelős miniszter

 ifjúsági, családügyi, szociális és esélyegyenlőségi miniszter

 fogyasztóvédelemért felelős miniszter

 foglalkoztatáspolitikai és munkaügyi miniszter

 társadalmi párbeszédért felelős miniszter

 ifjúsági, családügyi, szociális és esélyegyenlőségi miniszter

 társadalmi és civil kapcsolatok fejlesztéséért felelős miniszter