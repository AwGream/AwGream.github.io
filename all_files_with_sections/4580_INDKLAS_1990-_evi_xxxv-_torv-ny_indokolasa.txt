1990. évi XXXV. törvény indokolása

a felszámolási eljárásról szóló 1986. évi 11. törvényerejű rendelet módosításáról

-----STARTING---POINT---ALTALANOS--- 
-----STARTING---POINT---RESZLETES---

1. §-hoz

Az 1990. évi XXII. törvény 63. §-a új felszámolási okként határozta meg azt, ha a gazdálkodó szervezet a fizetéseit megszüntette. Ehhez a rendelkezéshez kapcsolódik a javaslat, amely a fizetésképtelenség megállapításakor a fizetés megszüntetésén túlmenően figyelembe veszi a fizetésképtelenség megszüntetése érdekében kezdeményezett intézkedéseket. Ugyanúgy, nem köteles kérni önmaga ellen a felszámolási eljárást az az adós, amelyik ezért nem tudja saját adósa ellen az eljárást megindítani, mert a felszámolási eljárás már folyamatban van.

A fizetésképtelenség megállapításakor tehát nem hagyhatók figyelmen kívül azok a kezdeményezések, amelyek arra irányulnak, hogy az adós gazdálkodó szervezet fizetési kötelezettségének eleget tudjon tenni. A fizetési készség állapítható meg olyan esetben, amikor az adós gazdálkodó szervezet a neki tartozó kötelezettségekkel szemben követelésének behajtása érdekében felszámolási eljárást kezdeményez.

A polgári jogban károkozás esetén a károsultat is kárenyhítési kötelezettség terheli. Ennek analógiájára tartalmazza a javaslat azt a rendelkezést, amely szerint az adósnak mindent meg kell tennie fizetőképességének helyreállítására, ami az adott helyzetben általában elvárható.

-----STARTING---POINT---VEGE---

A 2. §-hoz

Az 1990. évi XXII. törvény 64. §-a szerint 1990. május 1-jén lépett hatályba az a rendelkezés, amely szerint felszámolási eljárást kell indítania annak a gazdálkodó szervezetnek, amely fizetéseit megszüntette. A javaslat 1. §-a szerint a jövőben a fizetésképtelenség megállapításánál figyelembe kell venni az adós gazdálkodó szervezet magatartását is. Ezt a rendelkezést célszerű a folyamatban lévő ügyekben is alkalmazni.