2021. évi CXV. törvényhez végső előterjesztői indokolása

a veszélyhelyzettel összefüggő átmeneti szabályokról szóló 2021. évi XCIX. törvény hatálybalépéséről

-----STARTING---POINT---ALTALANOS--- 

A koronavírus új variánsai nem tapasztalt gyorsasággal és következményekkel terjednek Európa-szerte, amelyre tekintettel az Országgyűlés döntött a koronavírus-világjárvány elleni védekezésről szóló 2021. évi I. törvény hatályának 2022. január 1. napjáig történő meghosszabbításáról, így a veszélyhelyzet kihirdetéséről és a veszélyhelyzeti intézkedések hatálybalépéséről szóló 27/2021. (I. 29.) Korm. rendelet szerinti veszélyhelyzet (a továbbiakban: veszélyhelyzet) még nem került megszüntetésre.

A jogbiztonság és a kiszámítható szabályozási környezet kívánalmára figyelemmel szükséges a veszélyhelyzettel összefüggő átmeneti szabályokról szóló 2021. évi XCIX. törvényt (a továbbiakban: 2021. évi XCIX. törvény) a veszélyhelyzet megszűnésétől független, jelen törvényjavaslatban meghatározott időpontokban hatályba léptetni. A javaslat e követelménynek tesz eleget azzal, hogy egyes rendelkezések hatályba nem lépéséről is rendelkezik. A hatályba nem lépő rendelkezések tárgyában az átmenetet biztosító szabályozásról külön törvény rendelkezik.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

A javaslat rendelkezik a veszélyhelyzettel összefüggő átmeneti szabályokról szóló 2021. évi XCIX. törvény hatálybalépésének eltérő időpontjáról, amelyet a kellő felkészülési idő követelményére figyelemmel főszabály szerint 2021. december 1. napjában határoz meg.

A 2. §-hoz

A javaslat meghatározza, hogy a veszélyhelyzettel összefüggő átmeneti szabályokról szóló 2021. évi XCIX. törvény mely rendelkezései nem lépnek hatályba.

A 3. §-hoz

A javaslat meghatározza a veszélyhelyzettel összefüggő átmeneti szabályokról szóló 2021. évi XCIX. törvény azon rendelkezéseit, amelyek kivételesen 2022. január 1-jén lépnek hatályba.

A 4. §-hoz

A javaslat biztosítja az időmúlásra tekintettel szükséges szövegkorrekciókat a hatályba lépő rendelkezések esetében.

Az 5. §-hoz

A javaslat 2. §-a alapján a veszélyhelyzettel összefüggő átmeneti szabályokról szóló 2021. évi XCIX. törvény 216. §-a nem lép hatályba.

A veszélyhelyzettel összefüggő átmeneti szabályokról szóló 2021. évi XCIX. törvény 216. §-ában ugyanakkor vannak olyan rendelkezések, amelyek hatálybalépése célszerű: mindezek alapján a javaslat a veszélyhelyzettel összefüggő átmeneti szabályokról szóló 2021. évi XCIX. törvény 216. §-ával azonos szövegezéssel állapítja meg az egészségügyről szóló törvény azon rendelkezéseit, amelyek hatálybalépésére a javaslat hatálybalépésével egyidejűleg kerülne sor.

-----STARTING---POINT---VEGE---

A 6. §-hoz

A javaslat a hatálybalépést a jogalkotásról szóló 2010. évi CXXX. törvény 9. § (3) bekezdésére figyelemmel az 1. § szerinti időpontnak megfelelően határozza meg.

A 7. §-hoz

Sarkalatossági záradék.