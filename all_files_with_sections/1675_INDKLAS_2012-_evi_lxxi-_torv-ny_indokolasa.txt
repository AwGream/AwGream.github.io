2012. évi LXXI. törvény indokolása

a szakképzésről szóló 2011. évi CLXXXVII. törvény módosításáról

-----STARTING---POINT---ALTALANOS--- 

A törvényben szereplő módosítás célja, hogy a foglalkoztathatóság közép- és hosszú távon javuljon, amely törekvés a szakképzési rendszer átfogó megújításához is kapcsolódik.

A megfogalmazott módosítások következtében a szakiskolai képzésben a duális képzés további kiterjesztése valósul meg azáltal, hogy már a kilencedik évfolyamtól lehetővé teszi mind a tanulószerződés megkötését a gyakorlati képzésre, mind együttműködési megállapodás keretében a gyakorlati képzés egy részének iskolai tanműhelyen kívüli szervezését.

-----STARTING---POINT---RESZLETES---

Az 1. §-hoz

A törvény célja, hogy a kilencedik évfolyamon is lehetővé váljon a tanulószerződés megkötése. A fentiekkel összhangban indokolt tehát generálisan lehetővé tenni, hogy a szakiskolai képzésben már a kilencedik évfolyamon lehessen tanulószerződést kötni, de csak olyan vállalati tanműhelyben, amely kizárólag gyakorlati képzési célt szolgál a gyakorlati képzés folytatására jogosult szervezetnél. A jelenleg hatályos törvény csak korlátozott mértékben, tanuló-előszerződés formájában, a kilencedik évfolyam gyakorlati képzési idejének 10%-ára vonatkozóan engedi meg az iskolai tanműhelyen kívüli gyakorlati képzés folytatását.

A fenti célok érdekében módosul a szintvizsga megszervezésére vonatkozó előírás, amelynek következtében a tanulószerződés megkötésének a jövőben már nem feltétele a szintvizsga letétele, ezért az erre vonatkozó előírások módosítása szükséges.

A rendelkezés akkor engedi csak a szakiskolai tanulót gyakorlati képzésre iskolai és vállalati tanműhelyen kívüli (üzemi) körülmények közé, a tényleges munkafolyamatokba, ha a tanuló szintvizsgát tett. Egészen addig, míg a tanuló nem teljesíti a szintvizsgát, csak iskolai tanműhelyben vagy a gyakorlati képzés folytatására jogosult szervezet kizárólag gyakorlati képzési célt szolgáló tanműhelyében kerülhet sor a gyakorlati képzésére.

A törvény értelmében módosul a tanulószerződés megkötésére vonatkozó azon rendelkezés is, amely jelenleg iskolatípusonként és szakmai előtanulmányok szerint határozza meg, hogy a szakiskolai és a szakközépiskolai tanuló mely szakképzési évfolyamtól kezdődően köthet tanulószerződést. A törvény szerint a jövőben egységesen az első szakképzési évfolyamtól köthet minden szakképző iskolai tanuló tanulószerződést.

A módosuló szabályokkal összhangban kiegészülnek a törvény felhatalmazó rendelkezései, amely alapján nemcsak a gyakorlati képzés folytatására jogosult szervezetek nyilvántartása tartalmának és a nyilvántartásba vételi eljárásnak a részletes szabályai kerülnek meghatározásra kormányrendeletben, hanem a gyakorlati képzés folytatására jogosult szervezet kizárólag gyakorlati képzési célt szolgáló tanműhelyként történő nyilvántartásba vétel részletes feltételei is.

A szakmai vizsgán használandó és az állami szakképzési és felnőttképzési szerv részére megküldendő vizsgadokumentációra vonatkozó szabályozás módosul. [(8)-(9) és (12) bekezdések].

Ennek megfelelően nem 2012. szeptember 1-jén, hanem 2013. szeptember 1-jén lép hatályba az az előírás, amely szerint a komplex szakmai vizsgán kiadott bizonyítványok központi elektronikus nyilvántartásáról a szakképzésért és felnőttképzésért felelős miniszter gondoskodik. Továbbá a Kormány gondoskodik a komplex szakmai vizsgák lebonyolításának és az adatszolgáltatásnak az informatikai támogatásáról, valamint amely szerint a szakképzésért felelős miniszter kidolgoztatja és működteti a szakmai vizsgák lebonyolításának és az adatszolgáltatásnak az informatikai támogatását, a szakmai vizsgán kiadott bizonyítványok központi elektronikus nyilvántartását.

A rendelkezés érinti a szakmai vizsgákkal kapcsolatos elektronikus adatszolgáltatásra vonatkozó, a szakképzésről szóló törvény 92. §-ának (28) bekezdésében található átmeneti szabályozást is, amelynek következtében nem 2012. szeptember 1-jétől lehetőségként, majd 2013. március 31-ét követően kötelezően alkalmazandó a szakmai vizsgán kiállított törzslapokra vonatkozó rendelkezés, hanem 2013. szeptember 1-jétől valamennyi vizsgaszervezőre egységesen lesz kötelező az elektronikus adatszolgáltatás.

Ennek indoka, hogy a vizsgaszervezőknek hosszabb és megfelelő idő álljon rendelkezésére az elektronikus adatszolgáltatásra való felkészülésre, továbbá hatékonyabb, megbízhatóbb rendszere alakulhatna ki a szakmai vizsgák lebonyolítását és adatszolgáltatását támogató informatikai háttérnek, ennek feltételrendszere 2012. szeptember 1-jéig nem tud megvalósulni.

A (11) bekezdés célja az átmeneti rendelkezések módosítása és a határidők későbbre halasztása oly módon, hogy egyrészt lehetővé váljon az új OKJ szerinti egyes szakképesítésekre történő felkészítésnek a 2012. szeptember 1-jei iskolai rendszerben történő indítása, másrészt megfelelő idő álljon rendelkezésre az új szakmai dokumentumok kidolgozására.

A (13)-(14) bekezdés a 2012. évi szakmaszerkezeti döntésre vonatkozóan tartalmaz változást: azaz az idei kormányrendelet még ne vonatkozzon a felnőttképzésre. Ennek több oka is van. A régi szabályok szerint létrehozott és 2012 szeptemberéig működő regionális és fejlesztési és képzési bizottságok tesznek ugyanis még átmenetileg javaslatot az iskolai rendszerű szakképzés 2013/2014. tanévére vonatkozó beiskolázás szakmaszerkezeti kereteire.

A régi bizottságoknak csak az iskolai rendszerű szakképzéssel kapcsolatban van tapasztalata, az új bizottságok (megyei fejlesztési és képzési bizottságok) csak október 1-jétől kezdik működésüket. A szakmaszerkezeti döntés felnőttképzésre vonatkozó részének részletes feltételeit a hatályos törvényszöveg nem határozza meg, így a bizottságok nem tudhatják, hogy milyen tartalmú javaslatot kell adniuk az államilag támogatott felnőttképzéssel kapcsolatban. Mindezen túl a felnőttképzési szabályozás megújítása is a közeljövőben várható, amelyet indokolt megvárni. Ezen okok miatt a szakmaszerkezeti döntés csak a 2013. július 1-je után induló felnőttképzésre terjedne ki immáron az újonnan létrejött megyei bizottságok javaslattételi jogkörében.

-----STARTING---POINT---VEGE---

A 2. §-hoz

A törvény - az 1. §-hoz fűzött magyarázattal összhangban - hatályon kívül helyezi azt a szabályt, amely szerint a tanulószerződést csak olyan szakiskolai tanuló köthet, aki eredményes szintvizsgát tett. A módosítások következtében nem indokolt fenntartani a tanuló-előszerződés új szabályok szerinti jogintézményét, ezért az erre vonatkozó bekezdés is hatályát veszti a törvény értelmében.

A 3. §-hoz

A törvény záró rendelkezései meghatározzák a módosítás hatálybalépésének időpontját, amely a 2012/2013-as tanév kezdetéhez igazodik a megfelelő felkészülési idő biztosítása és a szakképzési évfolyamok tanéven belüli egységes kezelése érdekében. A hatálybalépés időpontja igazodik ahhoz is, hogy az előkészítés alatt álló végrehajtási rendeletek már a módosított szöveg alapján, azzal összhangban kerüljenek elfogadásra.