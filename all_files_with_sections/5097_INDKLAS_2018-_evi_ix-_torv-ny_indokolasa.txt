2018. évi IX. törvény indokolása

az egyrészről az Európai Unió és tagállamai, másrészről a Jordán Hásimita Királyság között létrejött euromediterrán légi közlekedési megállapodásnak a Horvát Köztársaság Európai Unióhoz történő csatlakozása figyelembevétele érdekében történő módosításáról szóló Jegyzőkönyv kihirdetéséről

-----STARTING---POINT---ALTALANOS---

Általános indokolás

Az egyrészről az Európai Unió és tagállamai, másrészről a Jordán Hásimita Királyság között létrejött euromediterrán megállapodást (a továbbiakban: Megállapodás) 2010. december 15-én írták alá Brüsszelben. A Megállapodás az Európai Unió és a Jordán Hásimita Királyság közötti légifuvarozási piac fokozatos megnyitását biztosítja. A Megállapodást az egyrészről az Európai Közösségek és tagállamai, másrészről a Jordán Hásimita Királyság közötti társulás létrehozásáról szóló Euro-mediterrán Megállapodás, valamint az ahhoz csatolt módosítások kihirdetéséről szóló 2011. évi XII. törvény hirdette ki.

2013. július 1-jén a Horvát Köztársaság csatlakozott az Európai Unióhoz. A csatlakozás feltételeiről szóló okmány 6. cikkének (2) bekezdése értelmében Horvátország vállalta, hogy a tagállamok és az Európai Unió által egy vagy több harmadik országgal vagy valamely nemzetközi szervezettel kötött vagy aláírt megállapodásokhoz csatlakozik. A Jordán Hásimita Királysággal létrejött Megállapodáshoz való csatlakozás az egyszerűsített eljárás keretében valósult meg. Ennek megfelelően és az Európai Unió működéséről szóló szerződés 218. cikkének (5) bekezdésével összhangban jegyzőkönyvet kellett aláírni. Az egyrészről az Európai Unió és tagállamai, másrészről a Jordán Hásimita Királyság között létrejött euromediterrán légi közlekedési megállapodásnak a Horvát Köztársaság Európai Unióhoz történő csatlakozása figyelembevétele érdekében történő módosításáról szóló Jegyzőkönyvet (a továbbiakban: Jegyzőkönyv) 2016. május 3-án írták alá Brüsszelben. A Jegyzőkönyv a Megállapodás szerves részét képezi.

-----STARTING---POINT---RESZLETES---

Részletes indokolás

Az 1. §-hoz

A nemzetközi szerződésekkel kapcsolatos eljárásról szóló 2005. évi L. törvény 9. § (1) bekezdése értelmében, a Jegyzőkönyvet törvényben kell kihirdetni.

A 2. §-hoz

A Jegyzőkönyv hiteles magyar nyelvű szövegét tartalmazza.

A Jegyzőkönyv 1 szakaszból és 3 cikkből áll.

Az 1. cikk a Horvát Köztársaság Megállapodáshoz való csatlakozását tartalmazza.

A 2. cikk a szerződés horvát nyelvű szövegének hitelességéről rendelkezik.

A 3. cikk a Jegyzőkönyv jóváhagyásáról, hatálybalépése időpontjáról rendelkezik.

A 3-4. §-hoz

A törvény hatálybalépésével összefüggő és a végrehajtásához szükséges rendelkezéseket tartalmazzák.