1997. évi LXXXVIII. törvény indokolása

a személyi jövedelemadóról szóló 1995. évi CXVIL. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

Az integrációban végzett mezőgazdasági termelés termeltetési szerződés, termeltetési hitelszerződés formái mellett évtizedek óta széles körben elterjedt és alkalmazott forma az ún. állatkihelyezés, bér-hizlalás, vagy nevelés, a bértartás és bértermeltetés. Ez a forma 1995-ig a mezőgazdasági kistermelői körbe tartozott. Az 1996. évtől a megújított őstermelői jövedelem szabályozásban a 3. § 18/a) pontja szerinti fogalom meghatározás e tekintetben szűkítő jellegű lett, ugyanis a termelés eredményének felhasználása feletti rendelkezési jogosultságba nem tartozik e szerződéses forma eredménye és a korábban a bértermelésre vonatkozó költség elszámolási utalás kikerült a törvény szövegéből.

A törvény szerint az e formában végzett tevékenységek 1997-re is „visszakerülnének” az őstermelői tevékenységként folytatható tevékenységek közé, ha egyebekben megfelel a törvény előírásainak. Ezt indokolja az is, hogy a mezőgazdaságban az elmúlt évtizedekben kialakult „sok variációs” integrációs gyakorlat biztosíthatja az integrátor és a kistermelős verseny-pozíciójának megtartását. Így pl. a fajta-azonos, magas minőségi és biológiai színvonalú állatnevelés, hízlalás, s a vetőmagvak, termények bértermeltetése kötődik e szerződési formához.

A 2. §-hoz

A 88/1997. (V. 28.) Korm. rendelet rendelkezik a külföldi kiküldetéshez kapcsolódó elismert költségekről szóló 186/1995. (XII. 27.) Korm. rendelet módosításáról. Ez alapján meghatározott körben (nemzetközi közúti árufuvarozásban résztvevők) ha csak a gépjármű külföldön történő üzemeltetésével kapcsolatos igazolt költségeiket számolják el, akkor jogosulttá válnak napi 25 USD forintösszegnek megfelelő igazolás nélküli költség érvényesítésére. A törvény ezzel összefüggésben rendelkezik a Szja. törvényben foglalt 30%-os korlát feloldásáról. Ha ez a korlát fennmaradna, akkor azoknál, akik a kisösszegű ellátmányban (napidíjban) részesülnek, a kormányrendelet szerinti 25 dolláros keretösszeg ténylegesen nem lenne „adómentesen” kitölthető. A törvény szerinti jövedelemszámítás azokra terjedhet ki, akik a 89/1988. (XII. 20.) MT rendelet szerinti nemzetközi közúti közlekedési szolgáltatást folytatnak.

-----STARTING---POINT---VEGE---

A 3. §-hoz

A törvény kihirdetését követő 8. napon lép hatályba azzal, hogy a mezőgazdasági őstermelői tevékenységre vonatkozó bővítő jellegű, kedvezményes rendelkezés már 1997. január 1-jétől is alkalmazandó. A külföldi kiküldetésre vonatkozó szabály alkalmazhatóságának időpontja az erre vonatkozó kormányrendelet hatálybalépésével egyezik meg.