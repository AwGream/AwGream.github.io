2020. évi CXXXIX. törvény végső előterjesztői indokolása

a területfejlesztésről és a területrendezésről szóló 1996. évi XXI. törvény módosításáról

-----STARTING---POINT---ALTALANOS--- 

A területfejlesztésről és a területrendezésről szóló 1996. évi XXI. törvény (a továbbiakban: Tftv.) rendelkezik a Térségi Fejlesztési Tanácsok (a továbbiakban: TFT) rendszeréről, amely szerint a Tftv.-ben foglalt egyes feladatok ellátása érdekében a megyei önkormányzat önállóan, vagy a szomszédos megye megyei önkormányzatával közösen a TFT létrehozását kezdeményezheti. A TFT saját feladatkörrel, jogállással és működési szabályokkal rendelkező jogi személy. A megyei önkormányzatok kezdeményezésére létrehozott TFT-k esetében tagsággal az illetékes megyei közgyűlés elnöke és megyei közgyűlés egy további képviselője (vagyis megyénként kettő), valamint az operatív programok végrehajtásáért felelős miniszterek egy-egy képviselője rendelkezik. 2020. július elseje óta tíz TFT működik, amelyből három kiemeltnek minősül. Tekintettel arra, hogy vannak olyan területek, amelyeket a törvény erejénél fogva szükséges kiemelni a többi fejlesztési terület közül, így szükséges azokra a TFT-ktől eltérő szabályozást alkalmazni. Ennek okán, a TFT-ktől eltérően a kormányzati stratégiák kidolgozásának támogatásáért, valamint a területrendezésért felelős miniszter (a továbbiakban együtt: miniszter) a törvényben meghatározott három Kiemelt Térségi Fejlesztési Tanácsba tagot delegál, ezek közül továbbá a Balaton Fejlesztési Tanácsba (a továbbiakban: BFT) társelnököt jelöl ki egyedi döntésével, ezzel biztosítva a költségvetési pénzeszközök megfelelő felhasználását.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

A módosítással lehetősége van a miniszternek, hogy a BFT-be és a Közép-Duna Menti Fejlesztési Tanácsba (a továbbiakban: KDMFT) két-két főt, míg a Tokaj Borvidék Fejlesztési Tanácsba egy főt delegáljon, ezzel növelve az elérendő stratégiai - a törvény teleologikus szándéka szerinti többlet - célok megvalósítását.

Az 1. § (4) bekezdésében foglalt módosítással biztosításra került a miniszter kiemelt szerepköre a KDMFT-ben, azzal, hogy a kormányzati stratégiák kidolgozásának támogatásáért való felelősségi köre alapján két tagot delegálhat, eltérően a többi minisztertől.

A szakaszban végül rögzítésre került a BFT-ben működő társelnöki rendszer, amely eltér a jelenleg a TFT-ben alkalmazandó elnöki, alelnöki modelltől. Ugyanis a társelnöki rendszer célja, hogy a két vezető tisztségviselő ugyanazon jogkörökkel rendelkezzen, így megfogalmazásra került az együttműködési kötelezettségük és a közös ülés összehívásának a jogköre. A további szervezeti szabályoknak a megállapítására - a szubszidiaritás elvét figyelembe véve - a BFT tagjai a kötelesek. A társelnöki rendszer nem zárja ki az alelnöki tisztség alkalmazását. A módosítás következtében hangsúlyossá válik a BFT területfejlesztés stratégiai tervezésének feladata azzal, hogy a kormányzati stratégiák kidolgozásának támogatásáért való felelősségi körében a miniszter jelöli ki - egyedi döntésben - a társelnöki rendszerben az egyik vezető tisztségviselőt (elnököt).

A 2. §-hoz

Szövegcserés módosító rendelkezés.

-----STARTING---POINT---VEGE---

A 3. §-hoz

Hatályba léptető rendelkezés.