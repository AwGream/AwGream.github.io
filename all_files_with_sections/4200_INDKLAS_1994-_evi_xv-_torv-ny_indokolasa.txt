1994. évi XV. törvény indokolása

az egyes elkülönített állami pénzalapokról szóló 1992. évi LXXXIII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

A Vízügyi Alap pénzműveleteinek elvégzésére az illetékes miniszter a pénzügyminiszterrel egyetértésben adhat megbízást.

Az 2. §-hoz

Az adózás rendjéről szóló 1990. évi XCI. törvény 74. §-ának (1) bekezdésében foglaltak szerint a bevallási, bejelentési kötelezettség elmulasztásáért, vagy késedelmes teljesítéséért mulasztási bírság, illetve késedelmi pótlék állapítandó meg.

A 74. § (7) bekezdése a) pontjának megfelelően ugyancsak mulasztási bírság szabható ki a jogszabályban előírt nyilvántartások vezetésének elmulasztása, előírásoktól eltérő vezetése, bizonylatokon, nyilvántartásokban helytelen vagy valótlan adatok gondatlan feltüntetése esetén.

Mindezekből következően a megállapított és megfizetett késedelmi pótlék, mulasztási bírság, továbbá a Vízügyi Alapból (a továbbiakban: VA) nyújtott visszatérítendő támogatásokból származó befizetésekhez kapcsolódóan a megállapított és megfizetett kamat, késedelmi kamat a VA bevételi forrásait növeli, ezért szükséges - az 1992. évi LXXXIII. törvény 59. §-a a) és b) pontjainak kiegészítésével - ezek törvényi deklarálása.

A 3-5. §-hoz

A 62. § (2) bekezdésének módosítása egyértelművé teszi, hogy a járulékfizetésre kötelezett vízhasználó mikor és miről köteles adatot szolgáltatni.

A törvény 62. §-ának (3) bekezdésében foglaltak szerint a vízkészletjárulék fizetési bizonylatait a vízügyi hatóság ellenőrzi és ha a bejelentési nyilatkozattételi, nyilvántartási, illetőleg befizetési kötelezettség elmulasztását észleli, lefolytatja az adózás rendjéről szóló - többször módosított - 1990. évi XCI. törvényben meghatározott eljárást. Ebből azonban nem következik, hogy jogosultsága fennáll a jogkövetkezmények érvényesítésére és a követelés behajtására is.

Szükséges ezért a törvény 62. § (3) bekezdésének a tervezet szerinti módosítása, amely biztosítja, hogy a vízügyi hatóság a vízkészletjárulék és a késedelmi pótlék befizetési kötelezettség teljesítésének elmulasztása esetén - a 6. §-ban meghatározott eltéréssel - adóhatóságként járjon el az adózás rendjéről szóló törvény rendelkezéseinek érvényesítésében.

Az adózás rendjéről szóló törvény 81., 82., és 83. §-ainak hatályát vízkészletjárulék ügyben fenntartani nem célszerű, ezért e paragrafusok alkalmazását a módosítási javaslat kizárja.

A 6. §-okhoz

A pályázatok révén biztosított VA támogatás összege - a kiemelt városok szennyvíztisztítási beruházásaihoz és a Velencei-tó vízpótlásához 1993. évben céljelleggel nyújtott támogatást (400 és 30 mFt-ot), továbbá a nagymarosi körgát elbontásával kapcsolatos 1994. évi ugyancsak célhoz kötött ráfordítást (189 mFt-ot) leszámítva - 60,8%-kal növekszik, miközben az összes kiadáson belüli részaránya, az adósságszolgálati terhekkel együtt számítva, 70%-ról 65%-ra módosul.

Ez a részarány-csökkenés azonban csak látszólagos, mert - amennyiben a céljelleggel nyújtott támogatásokat a VA teljes összegéből is leszámítjuk - a pályázatok révén biztosított VA támogatás részaránya - az alig növekvő adósságszolgálati terhek nélkül - ténylegesen 2,7% ponttal (55,8%-ról 58,5%-ra) növekszik.

A részarányában ugyan nem, de mennyiségében igen jelentős, 60,8%-os növekedést a közcélú önkormányzati feladatok támogatására irányuló igények nagymértékű növekedése, továbbá a gazdálkodó szervek vízgazdálkodási beruházásai támogatásának szükségessége indokolja.

Ugyanakkor elkerülhetetlenül szükséges, hogy az állami költségvetés által nyújtott támogatás csökkenését legalább norminál értékben ellentételezve, nagyobb mértékben vállaljon részt a VA a vízügyi állami alapfeladatok ellátásának, az állami vízkárelhárítási művek fenntartási munkáinak finanszírozásában.

A törvény 64. §-a d) pontjának tervezet szerinti módosítása - a 20%-os eddigi korlát 25%-ra való növelésével - e célokra szerény mértékű, arányaiban is kissé növekvő, de elengedhetetlen forráskiegészítést biztosít, amelynek hiányában olyan alapvető állami vízkárelhárítási fenntartási feladatok ellátása maradna el, amely súlyosan veszélyeztetné az ország árvíz- és bevízvédelmi biztonságát.

A 64. § b) és c) pontja szerinti feladatokra felhasználható 65.%-os kiadási részarány, valamint a d) pont szerinti állami feladatokra felhasználható 25%-os kiadási részarány és a g) pontban, a VA működtetésére fordítható 2%-os részarány összességében 9%-ban determinálja és egyben korlátozza is az a), e) és f) pontokban meghatározott célokra biztosítható pénzügyi forrás mértékét.

A törvény lehetővé teszi, hogy a vízügyi szolgálatok átalakítására a VA 800 millió forint összegű egyszeri támogatást nyújtson 1994-ben, amelynek fedezetéül szükség szerint kölcsönt vehet fel.

-----STARTING---POINT---VEGE---

A 7. §-hoz

A törvény a kihirdetése napján lép hatályba.