2015. évi CCXVI. törvény indokolása

a nemzeti vagyonról szóló 2011. évi CXCVI. törvény módosításáról

-----STARTING---POINT---ALTALANOS--- 

A nemzeti vagyonról szóló 2011. évi CXCVI. törvény módosítására irányuló jelen törvény célja, hogy a nemzetiségi önkormányzatok, azok társulásai és a nemzetiségi önkormányzatok intézményei - mint közfeladatot ellátó szervezetek - a nemzeti vagyon lehetséges vagyonkezelőiként meghatározásra kerüljenek a törvényben.

-----STARTING---POINT---RESZLETES---

Az 1. §-hoz

A nemzeti vagyonról szóló törvényben felsorolt vagyonkezelők lehetséges körében jelenleg nem jelennek meg a nemzetiségi önkormányzatok, valamint azok társulásai és intézményei. A hatályos törvényi előírások így hátrányosan érintik a közfeladatot ellátó ezen szervezeteket.

A törvény hatálybalépését megelőzően vagyonkezelésbe átadott ingatlanok vonatkozásában a nemzetiségi önkormányzatok vagyonkezelői joga (a törvény átmeneti rendelkezései alapján) megmaradt - így ezen jogok nem csorbultak -, de a hatályos törvény alapján új vagyonkezelési szerződés vagy a meglévő szerződés módosítása már nem hajtható végre.

A módosítás célja, hogy a fennálló jogalkalmazási nehézségeket, illetve a törvényi szabályozási hiányosságot megszüntesse azzal, hogy a törvényben vagyonkezelőként nevesíti a nemzetiségi önkormányzatokat, azok társulásait és intézményeit is, tekintettel arra is, hogy egyébként a nemzetiségi önkormányzatok (és a társulások) a törvény 3. § (1) bekezdés 1. a) pontja alapján átlátható szervezetnek minősülnek.

A 2. §-hoz

A törvény belső koherenciáját valamint az államháztartásról szóló 2011. évi CXCV. törvénnyel való összhangját biztosító rendelkezés.

A 3. §-hoz

A jogállamiság részét képező jogbiztonság követelményének megfelelő átmeneti rendelkezés.

A 4. §-hoz

Sarkalatossági klauzula.

-----STARTING---POINT---VEGE---

Az 5. §-hoz

Hatályba léptető rendelkezés.