2016. évi LXXXIX. törvény indokolása

a hulladékról szóló 2012. évi CLXXXV. törvény módosításáról

-----STARTING---POINT---ALTALANOS--- 

A hulladékról szóló 2012. évi CLXXXV. törvény (a továbbiakban: Ht.) módosítása a gyakorlati tapasztalatok alapján a hulladéklerakási járulékfizetés egyszerűbb rendszerére vonatkozik.

A módosítás célja többek között az is, hogy megfeleljen a hulladékokról és egyes irányelvek hatályon kívül helyezéséről szóló, 2008. november 19-i 2008/98/EK európai parlamenti és tanácsi irányelv 7. cikk (3) bekezdésében foglaltaknak, valamint megteremtse a felhatalmazást a hasznosítási és ártalmatlanítási műveletek listájának miniszteri rendeletben történő kihirdetéséhez. A hulladékokról és egyes irányelvek hatályon kívül helyezéséről szóló 2008/98/EK európai parlamenti és tanácsi irányelv II. mellékletének módosításáról szóló, 2015. július 10-i 2015/1127/EU bizottsági irányelv átültetése így miniszteri rendeleti szinten biztosított lesz.

A törvény további célja az egyszerűsítés és az egységes jogértelmezés megteremtése, valamint az adminisztratív és egyéb vállalkozói terhek csökkentése.

-----STARTING---POINT---RESZLETES---

Az 1. §-hoz

A módosítás lehetőséget ad arra, hogy a közösségi jog szerinti nem hivatásszerű szállítás esetén a tevékenységet engedély nélkül lehessen végezni. A termelő saját, jellemzően külső helyszíneken keletkező hulladékának szállítása a képződés helyéről a telephelyre, illetve a termelőtől az engedélyes átvevőhöz szállítás a jövőben a termelő által, engedély nélkül megoldható, ha az nem üzletszerűen történik.

A hatályos rendelkezés a melléktermékre vonatkozó feltételek teljesítése tekintetében a „tájékoztatja” szót használja, azonban a tájékoztatásnak nincs kötelező erejű joghatása a feltételek teljesítésének igazolása tekintetében. Egyes melléktermékekből külön ágazati hatósági rendszer felügyelete alatt állati takarmányt vagy akár emberi fogyasztásra szolgáló élelmiszert (pl. pálinka) állítanak elő. A párhuzamos hatósági felügyeleti rendszer elkerülése érdekében szükséges, hogy kormányrendelet mentességet adhasson a Ht. szerinti melléktermék nyilatkozat-tételi kötelezettség alól, amely így kapcsolódik az egyszerűbb állam programhoz.

A törvény szerint ezentúl valamennyi hulladék lerakása esetén hulladéklerakási járulékot kell fizetni.

A lerakás az esetek túlnyomó többségében műszaki védelemmel rendelkező hulladéklerakóban történik. A települési hulladék lerakók alapvetően a települési hulladékok befogadására, és a hulladékok környezetkímélő elhelyezésre lettek létrehozva, ennek ellenére egyes lerakók a települési hulladékon kívüli hulladékokat is fogadnak, ezért semmi sem indokolja, hogy ezek után a lerakott hulladékok után ne kelljen hulladéklerakási járulékot fizetni.

Az egyszerű szabályozás minimálisra csökkenti az eltérő értelmezés lehetőségét, amely így lényegesen kisebb adminisztrációs terhet is jelent az érintetteknek. A törvényben nevesített járulékmentes hulladékok köre ugyanakkor bővül. (lakossági azbesztpala, erőművi nem veszélyes salak és pernye, az építési célú felhasználás)

A hulladékstátusz megszűnésének megállapítására vonatkozó részletes műszaki feltételekről szóló rendelet megalkotására a környezetvédelemért felelős miniszter kap felhatalmazást. A hulladékstátusz megszűnésével kapcsolatos kormányrendeleti felhatalmazó rendelkezéssel együtt a többszintű szabályozás egyszerűbb és hatékonyabb jogalkotást tesz lehetővé.

A Ht. felhatalmazó rendelkezései kiegészítésre kerülnek annak érdekében, hogy a hasznosítási és ártalmatlanítási műveletek listája megfelelő szabályozási szinten, vagyis miniszteri rendeletben kerülhessen megállapításra. A hulladékokról és egyes irányelvek hatályon kívül helyezéséről szóló 2008/98/EK európai parlamenti és tanácsi irányelv II. mellékletének módosításáról szóló, 2015. július 10-i 2015/1127/EU bizottsági irányelv az energiahatékonyság meghatározását egy éghajlati korrekciós tényezővel egészíti ki. A felhatalmazásnak megfelelően az irányelv átültetése miniszteri rendeleti szinten fog megtörténni.

A 2. §-hoz

Szövegcserés módosítások.

A 3. §-hoz

Hatályon kívül helyező rendelkezések.

-----STARTING---POINT---VEGE---

A 4. §-hoz

A hatályba léptető rendelkezések.

Az 5. §-hoz

A 2015/1127/EU bizottsági irányelvnek való megfelelésre utaló jogharmonizációs záradékot tartalmazza.