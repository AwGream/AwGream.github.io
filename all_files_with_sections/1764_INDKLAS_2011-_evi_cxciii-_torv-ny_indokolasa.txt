2011. évi CXCIII. törvény indokolása

a befektetési alapkezelőkről és a kollektív befektetési formákról

-----STARTING---POINT---ALTALANOS--- 

Az Európai Parlament és a Tanács 2009. július 13-án elfogadta az átruházható értékpapírokkal foglalkozó kollektív befektetési vállalkozásokra (ÁÉKBV) vonatkozó törvényi, rendeleti és közigazgatási rendelkezések összehangolásáról szóló 2009/65/EK irányelvet (a továbbiakban: ÁÉKBV irányelv). Az Európai Bizottság 2010. július 1-jén fogadta el 2010/43/EK és 2010/44/EK irányelveit, amelyek az ÁÉKBV irányelv végrehajtását kívánják biztosítani. Uniós jogharmonizációs kötelezettségünk teljesítése érdekében szükségessé vált az ÁÉKBV irányelv hazai jogszabályba történő átültetése. Ebből az okból módosítani kell a a befektetési vállalkozásokról és az árutőzsdei szolgáltatókról, valamint az általuk végezhető tevékenységek szabályairól szóló 2007. évi CXXXVIII. törvény (a továbbiakban: Bszt.), a a tőkepiacról szóló 2001. évi CXX. törvény (a továbbiakban: Tpt.) és a Pénzügyi Szervezetek Állami Felügyeletéről szóló 2010. évi CLVIII. törvény (a továbbiakban: Psztv.) rendelkezéseit, valamint az átültetendő uniós jogszabály terjedelme indokolttá teszi egy új, a kollektív befektetési formákról szóló törvény megalkotását is.

Az Európai Parlament és Tanács 2010. november 24-én elfogadta a 98/26/EK, 2002/87/EK, 2003/6/EK, 2003/41/EK, 2003/71/EK, 2004/39/EK, 2004/109/EK, 2005/60/EK, 2006/48/EK, 2006/49/EK és 2009/65/EK irányelvnek az európai felügyeleti hatóság (Európai Bankhatóság), az európai felügyeleti hatóság (Európai Biztosítás- és Foglalkoztatóinyugdíj-hatóság) és az európai felügyeleti hatóság (Európai Értékpapír-piaci Hatóság) hatásköre tekintetében történő módosításáról szóló 2010/78/EK irányelvet (a továbbiakban: Omnibus I. irányelv), amely az új európai felügyeleti hatóságok számára ad felhatalmazást technikai standardtervezetek és azok elfogadási módjának kidolgozására az egyes irányelvek módosításával. Uniós jogharmonizációs kötelezettségünk teljesítése érdekében szükségessé vált az Omnibus I. irányelv hazai jogszabályba történő átültetése, amely okból szükségessé vált az egyes ágazati törvények, valamint a Psztv. vonatkozó rendelkezéseinek módosítása.

Az Alkotmánybíróság 144/2008. (XI. 26.) AB határozata nyomán 2009. június 30-án hatályba lépett a bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló 2009. évi XLVII. törvény (a továbbiakban: Bnytv.). A Bnytv. a bűnügyi személyes adatokat tartalmazó nyilvántartások rendszerét új elvi és szakmai alapokra helyezte, amelyre figyelemmel biztosítani kell az egyes ágazati törvényekben, így a Tpt.-ben és a Bszt.-ben is, hogy a munkavégzésre irányuló jogviszony létesítéséhez, fenntartásához, illetve valamilyen tevékenység gyakorlásához, a bíróság jogerős büntető ügyben hozott ítéletéhez kapcsolódóan előírt feltételek úgy kerüljenek meghatározásra, hogy azok megfeleljenek az alkotmányossági követelményeknek.

A Befektető-védelmi Alap új, a tagi kockázatokat figyelembe vevő díjrendszert hozott létre, az ezzel való összhang megteremtése érdekében szükségessé vált a Tpt. néhány további rendelkezésének módosítása.

Az Európai Parlament és a Tanács fizetési és értékpapír-elszámolási rendszerekben az elszámolások véglegességéről szóló, 1998. május 19-i 98/26/EK irányelvének (a továbbiakban: SFD irányelv) hazai átültetésére a fizetési, illetve értékpapír-elszámolási rendszerekben történő teljesítés véglegességéről szóló 2003. évi XXIII. törvényben (a továbbiakban: Tvt.) került sor. A Tvt. gyakorlati alkalmazása során világossá vált, hogy néhány, az átültetett jogszabály megfogalmazásában rejlő probléma megnehezíti a rendelkezések egyértelmű alkalmazását, ezért a törvény kisebb módosítása indokolt.

A nemzetgazdasági miniszter és a PSZÁF elnöke közötti megállapodás értelmében a Nemzetgazdasági Minisztérium és a Pénzügyi Szervezetek Állami Felügyelete három-három képviselőjének részvételével létrehozott, kétoldalú ad hoc munkabizottság a közelmúltban áttekintette a Felügyelet elnöke rendeletalkotási jogkörének bővítésével kapcsolatos nyitott kérdéseket, és teljes egyetértésre jutott abban, hogy bizonyos kérdésekben indokolt a Felügyelet elnöke rendeletalkotási jogkörének bővítése. E jogkör bővítéséhez szükséges felhatalmazásokat elsősorban az ágazati törvények ez évi módosításakor kell megteremteni. A törvény ennek megfelelően tartalmazza az egyes ágazati törvények által a PSZÁF elnökének adott felhatalmazó rendelkezéseket.

-----STARTING---POINT---RESZLETES---

Az 1. §-hoz

Az 1. § rendelkezik a törvény hatályáról.

A 2. §-hoz

A rendelkezés a törvényben hivatkozott jogszabályok rövidítésének helyére utal.

A 3. §-hoz

ÁÉKBV: Egyik típusa (a) olyan hazai, nyilvános nyíltvégű befektetési alap, amely megfelel az ÁÉKBV-k befektetési és hitelfelvételi szabályaira vonatkozó kormányrendeletben foglalt előírásoknak; a másik típusa (b) olyan nyíltvégű kollektív befektetési forma, amely az ÁÉKBV irányelvnek más EGT-állam jogrendszerébe történő átvétele alapján jött létre.

9. befektetési alap: a fogalom magában foglalja valamennyi hazai ÁÉKBV és ÁÉKBV-nek nem minősülő, e törvényben meghatározott feltételek szerint, befektetési jegyek nyilvános vagy zártkörű forgalomba hozatalával létrehozott és működtetett, jogi személyiséggel rendelkező vagyontömeget, amelyet a befektetési alapkezelő a befektetők érdekében kezel.

11. befektetési alapkezelő: valamennyi, a befektetési alapkezelési tevékenység végzésére vonatkozó engedéllyel rendelkező vállalkozás.

15. befektetési jegy: az e törvényben meghatározott módon és alakszerűséggel, valamennyi hazai ÁÉKBV és ÁÉKBV-nek nem minősülő befektetési alap által sorozatban forgalomba hozott, a befektetési alappal szembeni, a befektetési alap kezelési szabályzatában meghatározott követelést és egyéb jogokat biztosító, átruházható értékpapír.

38. hitelnek minősül a hitelszerződésen és a kölcsönszerződésen kívül a halasztott pénzügyi teljesítés is a szokásos mértékű (legfeljebb 15 napos) halasztás kivételével.

42. kollektív befektetési értékpapír: kollektív befektetési forma (hazai ÁÉKBV illetve ÁÉKBV-nek nem minősülő befektetési alap, vagy az ÁÉKBV irányelv hazai vagy EGT-állam jogrendszerébe történő átvétel alapján létrejövő befektetési forma) által forgalomba hozott értékpapír, továbbá a kollektív befektetési forma által forgalomba hozott, a kollektív befektetési formában való részvételt tanúsító egyéb okirat.

43. kollektív befektetési forma: magában foglalja a befektetési alapot (valamennyi hazai ÁÉKBV és ÁÉKBV-nek nem minősülő befektetési alap), az ÁÉKBV-t (az ÁÉKBV irányelv hazai vagy EGT-állam jogrendszerébe történő átvétel alapján létrejövő befektetési forma) és minden olyan kollektív befektetési vállalkozást, amely több befektetőtől gyűjt tőkét abból a célból, hogy meghatározott befektetési politikának megfelelően befektesse a befektetők javára.

68. ügyvezetőnek tekintendő a befektetési alapkezelő vezetésére kinevezett elsőszámú vezető mellett valamennyi helyettese is.

A 4. §-hoz

A szakasz a 2009/65/EK irányelv kollektív portfóliókezeléshez tartozó tevékenységhez tartozó funkciókról szóló II. mellékletének átültetése.

Az 5. §-hoz

A szakasz az ÁÉKBV irányelv 7. cikkének átültetése, a befektetési alapkezelő engedélyezéséhez szükséges tőke és szervezeti követelményeket tartalmazza.

A 6. §-hoz

Ez a szakasz meghatározza a befektetési alapkezelő működési formáját.

A 7-9. §-hoz

E rendelkezések a befektetési alapkezelő engedélyezéséhez szükséges tárgyi és személyi feltételeket tartalmazzák és az ÁÉKBV irányelv 7. cikkének átültetését szolgálják.

A 10. §-hoz

A törvény a befektetési alapkezelő jó üzleti hírnevének megóvása érdekében tartalmaz rendelkezéseket.

A 11. §-hoz

A rendelkezés megállapítja, hogy a befektetési alapkezelő vezető tisztségviselője illetve alkalmazottja milyen egyéb, a munkakörével összeférhetetlennek minősülő tevékenységeket nem végezhet.

A 12-15. §-hoz

A rendelkezések a személyes ügyletekre vonatkozó előírásokat tartalmazzák, valamint rendelkezéseket tartalmaznak az ügyletek, megbízások rögzítésével és nyilvántartásával kapcsolatban.

A 16-19. §-hoz

A 16-19. § a befektetési alapkezelő tevékenységének engedélyezésének, az engedély elutasításának illetve az engedély visszavonásának feltételeit tartalmazzák és az ÁÉKBV irányelv 7-8. cikkének átültetését szolgálják.

A 20-24. §-hoz

A rendelkezések a befektetési alapkezelő működési feltételeit tartalmazzák és az ÁÉKBV irányelv 12. és 14. cikkének átültetését szolgálják.

A 25-26. §-hoz

A törvény az ÁÉKBV irányelv 13. cikke kiszervezésre vonatkozó rendelkezéseinek átültetését szolgálja.

A 27-35. §-hoz

A törvény a befektetési alapkezelő felszámolására vonatkozó speciális előírásokat tartalmazza.

A 36-42. §-hoz

A rendelkezések az ÁÉKBV alapkezelők általi fióktelep létesítésére illetve határon átnyúló szolgáltatás nyújtására vonatkozó szabályokat tartalmazzák és az ÁÉKBV irányelvének átültetését szolgálják.

A 43-44. §-hoz

A rendelkezések a letétkezelőkre vonatkozó speciális szabályokat tartalmazzák és az ÁÉKBV irányelv 22-26., 32., 33., 35. cikkeinek átültetését szolgálják.

A 45-53. §-hoz

A rendelkezések a befektetési alapok létrejöttéhez kapcsolódó szabályokat tartalmazzák és az ÁÉKBV irányelvnek való megfelelést szolgálják.

Az 54. §-hoz

A törvény a befektetési alap kezelésének átadásához szükséges feltételeket és az átruházó befektetési alapkezelőnek a kezelés átadásához kapcsolódó kötelezettségeket tartalmazza.

Az 55-59. §-hoz

A törvény a befektetési alap jogutód nélküli megszűnésének esetére tartalmaz rendelkezéseket az ÁÉKBV irányelv vonatkozó előírásaival összhangban.

A 60-61. §-hoz

A szakaszok meghatározzák valamennyi hazai befektetési alap átalakulásának eseteit és megállapítják annak szabályait. A 60. § (1) bekezdése határozza meg, hogy mi tekinthető e fejezet vonatkozásában a befektetési alap átalakulásnak.

A 62. §-hoz

Az (1) bekezdés lefekteti, hogy mely esetek minősülnek - a 63-77. §-ok vonatkozásában - az ÁÉKBV-k egyesülésének. A (2) bekezdés meghatározza, hogy az említett szakaszok vonatkozásában mit tekintünk hazai egyesülésnek, a (3) bekezdés pedig a határon átnyúló egyesülés meghatározását tartalmazza e szakaszok alkalmazásában. Az (5) bekezdés a szétválást definiálja a 63-77. §-ok alkalmazásában.

A 63-77. §-hoz

Ezek a szakaszok tartalmazzák az ÁÉKBV-k egyesülésre vonatkozó szabályokat. Rendelkeznek az egyesülés engedélyezéséről, a harmadik fél általi ellenőrzésről, a befektetők tájékoztatásáról, a befektetők jogairól, az egyesülés során felmerülő költségek viseléséről és az egyesülés következményeiről.

Az 69. § - az ÁÉKBV irányelv 43. cikkével összhangban - meghatározza a befektetők tájékoztatásának kötelező tartalmi elemeit.

A 77. § meghatározza az egyesülés különböző típusainak következményeit.

A 78. §-hoz

A törvény azokra az egyesülésekre tartalmaz előírásokat, amelyek a nem ÁÉKBV-nek minősülő befektetési alapok között, továbbá/vagy olyan magyarországi székhelyű ÁÉKBV-k között jön létre, amelyek egyikének befektetési jegyeit sem hozták más EGT-államban forgalomba.

A 79. §-hoz

A törvény a kollektív befektetési formák szétválására vonatkozóan tartalmaz rendelkezéseket.

A 80-81. §-hoz

A rendelkezések a befektetési alap által forgalomba hozott befektetési jegyre vonatkozó általános szabályokat tartalmazzák. A 66. § (1) bekezdése a befektetési jegyet a befektetőknek a befektetési alappal szemben fennálló követelését és egyéb jogait megtestesítő eszközként definiálja. A (2) bekezdés - az ÁÉKBV irányelvvel összhangban - meghatározza a befektetési jegyek kötelező tartalmi kellékeit. A 80. § a befektetési jegyek keletkeztetésének feltételeit, a keletkeztetés illetve törlés értéknapját rögzíti.

A 82-85. §-hoz

E rendelkezések a befektetési alap befektetési jegyeinek forgalomba hozatalára vonatkozó általános szabályokat tartalmazzák. Meghatározzák mind a nyilvános, mind a zártkörű forgalomba hozatal feltételeit.

A 86-95. §-hoz

E szakaszok a nyíltvégű befektetési alap által forgalomba hozott befektetési jegyek folyamatos forgalmazására vonatkozó szabályokat tartalmazzák. A forgalmazás, a forgalmazás szünetelésének és felfüggesztésének általános szabályain túl ezek a szakaszok rendelkeznek arról az esetről is, amikor a folyamatos forgalmazás során közvetítő igénybevételére kerül sor.

A 96-98. §-hoz

E szakaszok az ÁÉKBV által forgalomba hozott értékpapírok határon átnyúló forgalomba hozataláról és az értékpapírok folyamatos forgalmazásáról rendelkeznek. A 96-97. §-ok a forgalomba hozatal azon eseteit szabályozzák, amikor a magyarországi székhelyű ÁÉKBV által forgalomba hozott értékpapírok más EGT-államban kerülnek forgalomba. A 98. §-ban leírtak a más EGT-államban engedélyezett ÁÉKBV által forgalomba hozott értékpapírok magyarországi forgalomba hozatalára és forgalmazására vonatkoznak.

A 99-101. §-hoz

E szakaszok a nettó eszközértékkel kapcsolatos szabályokat tartalmazzák. Lefektetik a nettó eszközérték megállapításának követelményeit és rendelkezéseket tartalmaznak a nettó eszközérték számításban bekövetkezett hiba esetére is.

A 102. §-hoz

A 102. § a befektetők részére történő kifizetésekről rendelkezik. Engedélyt ad rá, hogy a befektetési alapkezelő az alap futamideje alatt annak eszközeiből kifizetést teljesítsen. A kifizetés tőketörlesztés vagy tőkenövekményéből történő hozamkifizetés formájában vagy a befektetési jegyek névértéke által megtestesített tőke terhére történhet. Ezek részletes feltételeiről és eljárásáról a kezelési szabályzatban kell rendelkezni.

A 103. §-hoz

A törvény 103. §-a a nyíltvégű értékpapír befektetési alap esetében lehetővé teszi, hogy a befektetési alapkezelő az illikviddé vált eszközöket a befektetési alap portfólióján, illetve a befektetési jegyek állományán belül elkülönítse. Erre akkor van lehetősége, ha az illikviddé vált rész meghaladja a befektetési alap eszközeinek 5 százalékát.

A 104-116. §-hoz

A törvény e szakaszai a befektetők tájékoztatásával kapcsolatos előírásokat tartalmazzák. A tájékoztató kötelező tartalmi elemeit az 5. melléklet határozza meg. Ezen kívül annak tartalmaznia kell minden olyan információt, amely alapján a befektetők kellő tájékozottsággal tudnak határozni a felkínált befektetési lehetőségről és a befektetés kockázatairól. A tájékoztatóhoz csatolni kell továbbá a befektetési alap kezelési szabályzatát, amennyiben annak e törvény szerinti kötelező tartalma nem került bele a tájékoztatóba.

A 105. § előírja, hogy nyilvános nyíltvégű befektetési alapok esetében kötelező elkészíteni a kiemelt befektetői információt, amely a befektetési alap alapvető jellemzőit tartalmazza oly módon, hogy a befektetők abból megértsék a befektetési termék jellegét, kockázatait és tájékozottan tudják meghozni befektetési döntéseiket.

A 106. § rendelkezik a nyilvános befektetési alap rendszeres tájékoztatási, jelentési kötelezettségéről. A befektetési alapkezelőnek rendszeresen tájékoztatni kell a nyilvánosságot az általa kezelt nyilvános befektetési alap vagyoni, jövedelmi helyzetének, működésének főbb adatairól. E kötelezettségét éves jelentés, féléves jelentés és nyíltvégű befektetési alapok esetében havi portfóliójelentés formájában teljesíti. Az éves és féléves jelentés kötelező tartalmi elemeit a 6. és 7. melléklet tartalmazza. A havi portfóliójelentés kötelező elemeit a 108. § írja le. A nyilvános befektetési alapok tájékoztatási kötelezettségére vonatkozó további előírásokat (pl. további információk közzététele, rendkívüli tájékoztatási kötelezettség) a 111-114. §-ok tartalmazzák. A zártkörű befektetési alapokra vonatkozó eltérő szabályokat a 115. § tartalmazza. A 116. § rendelkezik a közzététel teljesítésének módjáról.

A 117-129. §-hoz

Ez a rész a cél- és gyűjtő ÁÉKBV-kre tartalmaz előírásokat. Szabályozza a cél- és gyűjtő ÁÉKBV-k engedélyezését, rendelkezéseket tartalmaz a cél- és gyűjtő ÁÉKBV-k letétkezelőjére és könyvvizsgálójára vonatkozóan, meghatározza a létező ÁÉKBV gyűjtő-ÁÉKBV-vé alakításának rendjét. Rendelkezik továbbá azokról az eljárásokról, amelyeket a cél-ÁÉKBV felszámolása, egyesülése vagy szétválása során kell alkalmazni.

A 130-143. §-hoz

E szakaszok a Felügyeletre vonatkozó szabályokat tartalmazzák. Rendelkeznek a felügyeleti díjról, a Felügyelet eljárásáról, a Felügyelet által vezetett nyilvántartásról, a Felügyelet adatkezeléséről, a Felügyelet által alkalmazható intézkedésekről és szankciókról, a felügyeleti biztosról, az EGT-államban székhellyel rendelkező befektetési alapkezelő fióktelepének felügyelete és a Felügyelet titoktartási kötelezettségéről.

A 132-136. §-ok a Felügyelet adatkezelésére vonatkozóan előírják, hogy milyen adatokat és milyen célra jogosult a Felügyelet kezelni. Lehetővé teszi a Felügyelet számára, hogy más hatóságoktól adatot vegyen át és előírja, hogy a Felügyelet más személynek vagy hatóságnak kizárólag olyan összesített adatot adhat át, amely egyedi azonosításra alkalmatlan. A Felügyeletnek gondoskodnia kell arról, hogy illetéktelenek az általa kezelt adatokhoz ne férhessenek hozzá. A 132. §-ban részletesen felsorolásra kerülnek azok az adattípusok, amit a Felügyelet kezelhet.

A 137-138. §-ok részletesen meghatározzák, hogy melyek azok az intézkedés típusok és szankciók, amelyeket a Felügyelet igénybe vehet.

A 139-140. §-ok a felügyeleti biztosra vonatkozó szabályokat tartalmazzák. Itt kerülnek meghatározásra azok az esetek, amelyben a Felügyelet felügyeleti biztost rendelhet ki. A 139. (2) bekezdés összefoglalja a felügyeleti biztos feladatait. Rendelkezéseket találunk a felügyeleti biztos jogaira, és az általa okozott kár viselésére vonatkozóan is.

A 141-142. §-ok tartalmazzák a fióktelepek felügyeletének speciális szabályait.

A 143. § tartalmazza a felügyeleti eljárás során alkalmazandó titoktartási szabályokat és a titoktartási kötelezettség alóli kivételeket.

A 144-147. §-hoz

E szakaszok a könyvvizsgálóra vonatkozó szabályokat tartalmazzák. A könyvvizsgálónak befektetési alap és befektetési alapkezelő esetében a 2007. évi LXXV. törvényben és a Gt.-ben meghatározottakon túlmenően az e szakaszokban leírtaknak is eleget kell tenniük.

A 148-151. §-hoz

Ezek a szakaszok kötelezettségként írják elő az üzleti titok, illetve az értékpapírtitok megtartását, illetve felsorolják azokat az eseteket, amikor egy személy vagy szervezet mentesül a titoktartási kötelezettség alól.

-----STARTING---POINT---VEGE---

A 152. §-hoz

Felhatalmazó rendelkezéseket tartalmaz a Kormány számára a befektetési alapkezelők szervezeti, összeférhetetlenségi, üzletviteli és kockázatkezelési követelményeinek részletes szabályai valamint a befektetési alapok befektetési szabályai tekintetében.

A 153-154. §-hoz

Hatályba léptető, átmeneti rendelkezések.

A 155. §-hoz

Tartalmazza a kötelező uniós aktusoknak való megfelelést tartalmazó jogharmonizációs záradékot.

A 156., 158. és 163. §-hoz

Kiegészíti a PSZÁF elnöke rendeletalkotási felhatalmazásaira vonatkozó szabályokat az Önkéntes Kölcsönös Biztosító Pénztárakról szóló 1993. évi XCVI. törvény (a továbbiakban: Öpt.), a magánnyugdíjról és a magánnyugdíjpénztárakról szóló 1997. évi LXXXII. törvény (a továbbiakban: Mpt.), és a foglalkoztatói nyugdíjról és intézményeiről szóló 2007. évi CXVII. törvény (a továbbiakban: Fnytv.) tekintetében, valamint kiegészíti Fnytv. rendelkezéseit a 2010/78/EK irányelvnek (Omnibus I.) való megfelelés érdekében.

A módosítás további indoka, hogy a jogszabályok alapján a banktitok, értékpapírtitok, biztosítási titok megtartásának kötelezettsége nem áll fenn polgári ügyekben. A pénztártitok esetében sem indokolt az, hogy kizárólag hagyatéki ügyben ne álljon fenn a titoktartási kötelezettség, ezért a rendelkezés a különféle titokfajták polgári ügyekben való kezelését egységesíti.

A jelenlegi jogszabályok alapján a foglalkoztatói nyugdíjszolgáltatói intézmény a saját munkavállalói részére nem működtethet nyugdíjkonstrukciót. E korlátozás indokolatlan, ezért a rendelkezés kifejezetten lehetővé teszi ezt.

Az Fnytv. meghatározza ugyan a foglalkoztatói nyugdíjtitok fogalmát, azonban arra vonatkozó részletszabályokat nem tartalmaz. A módosítás értelmében a hasonló természetű pénztártitokra vonatkozó szabályokat kell alkalmazni a foglalkoztatói nyugdíjtitokra is.

A tőkevédelem, illetve a tőkegarancia intézménye olyan speciális szolgáltatás, amit csak megfelelő feltételek megléte alapján csak olyan intézmények nyújtanak, amelyek saját ágazati jogszabályukban erre felhatalmazást kapnak, illetve az ágazati jogszabályok megfelelő szabályozottsággal biztosítják az intézmények ügyfeleinek biztonságát. A foglalkoztatói nyugdíjszolgáltatók esetében is indokolt e lehetőség megteremtése a biztosítókéval azonos feltételek mellett.

Az egyes nyugdíjkonstrukciókban a díjfizetési gyakoriság eltérő lehet, ezért indokolt a jelenlegi havi adatszolgáltatási kötelezettség helyett az adatszolgáltatást a díjfizetés gyakoriságához igazítani.

A 157. §-hoz

A hitelintézetekről és a pénzügyi vállalkozásokról szóló 1996. évi CXII. törvény módosításához

Az (1) bekezdésben a Hpt. 4. § (3) bekezdése alapvetően az ún. „profiltisztasági” követelmények érvényre juttatását hivatott biztosítani, amikor tételesen meghatározza, hogy a pénzügyi intézmények milyen tevékenységeket folytathatnak.

Mivel az önkéntes kölcsönös biztosító pénztárak számára végzett tagszervezés nem jelent merőben más jellegű tevékenységet, mint a Hpt. 4. § (3) bekezdésében felsorolt egyéb pénzügyi jellegű tevékenységek (példaként biztosításközvetítői tevékenység), ezért e tevékenység, mint szintén pénzügyi vonalú tevékenység végzésének lehetősége nem sérti a „profiltisztasági” követelményeket, valamint hozzájárul az öngondoskodás elősegítéséhez.

A (2) bekezdésben szereplő módosítás indoka, hogy a Pénzügyi Szervezetek Állami Felügyelete által működtetett, ugyanakkor szakmailag független Pénzügyi Békéltető Testület részére is biztosított legyen a banktitok átadása.

A (3) bekezdésben szereplő módosítás indoka, hogy a hatályos rendelkezések nem teszik lehetővé a banktitok megtartására kötelezett pénzügyi intézmények védekezését az ügyfelek nyilvánosság előtti fellépése esetén, így - amennyiben a nyilvános fórumokhoz forduló ügyfelek nem adnak felmentést - a banknak nem áll módjában érdemben reagálnia.

A (4)-(5) bekezdésben szereplő módosítást az indokolja, hogy az Európai Unió több tagállama biztosítja, hogy az ott működő hitelintézetek a közösségi jog (az európai gazdasági egyesülésről szóló 2137/85/EGK tanácsi rendelet) alapján működő gazdasági egyesülés tagjai legyenek. A gazdasági egyesülés célja - az irányadó közösségi jog rendelkezései szerint - kizárólag tagjai gazdasági tevékenységeinek megkönnyítése, illetve előmozdítása, valamint e tevékenységek eredményeinek javítása vagy fokozása lehet, továbbá saját nyereség megszerzésére nem törekedhet. A hatályos magyar szabályozás a magyarországi hitelintézetek számára nem teszi lehetővé az ilyen jogi személyben való részvételt, mivel általános jelleggel megtiltja, hogy a hitelintézet olyan vállalkozásban szerezzen részesedést, vagy olyan vállalkozással létesítsen tagsági jogviszonyt, amelynek tartozásaiért rá - a részesedés mértékére való tekintet nélkül - korlátlan felelősség hárulhat.

A (6) bekezdés szerinti módosítás a helyreállítási és szanálási intézkedési tervekkel egészíti ki a pénzügyi konglomerátum belső kockázatkezelési követelményével szembeni elvárásokat.

A (7)-(9) és (12) bekezdésben szereplő módosítások a pénzügyi felügyeletek európai rendszerének kialakulása miatt szükséges pontosításokat tartalmazza.

A (10) és (11) bekezdés szerinti módosítás kiegészíti a nyilvánosságra hozatali követelményeket azon elvárással, amely szerint a nyilvánosságra hozandó információknak átfogóan be kell számolniuk a hitelintézet kockázati profiljáról.

A (13)-(17) bekezdésben szereplő módosítás a Pénzügyi Szervezetek Állami Felügyelete számára a jelenleginél hatékonyabb fellépést biztosít már abban az esetben is, ha megítélése szerint fennáll annak veszélye, hogy a hitelintézet nem fogja betartani az azonnali fizetőképességre, vagy a likviditás minimális szintjére vonatkozó előírásokat.

A (18) bekezdés új intézkedési lehetőségként - összhangban a 2010/76/EU irányelv vonatkozó előírásaival - lehetővé teszi a Pénzügyi Szervezetek Állami Felügyelete számára, hogy új intézkedésként korlátozza a javadalmazási politika hatálya alá tartozó személyek teljesítményjavadalmazását.

A (19) bekezdés - összhangban a 2010/76/EU irányelv vonatkozó előírásaival - kimondja, hogy a második pillér keretében történő többlet-tőkekövetelmény mértékének meghatározásakor a Felügyeletnek figyelembe kell vennie a hitelintézet belső tőkemegfelelés értékelési folyamatát, az irányítási rendszerét, valamint a felügyeleti felülvizsgálati folyamat eredményét.

A (20) bekezdés szerinti módosítás célja, hogy, hogy a fizetést korlátozó eljárás alá vont szervezet részére a fizetési és értékpapír-elszámolási rendszeren keresztül érkező megbízások a Felügyelet döntése alapján korlátozásra vagy visszautasításra kerülhessenek.

A (21) bekezdés felhatalmazást ad a Kormány számára egyes likviditási megfelelésre vonatkozó részletszabályok megalkotására.

A (22) bekezdés a PSZÁF elnöke - már meglévő - rendeletalkotási felhatalmazásaival kapcsolatban pontosítja a Hpt. 235. § (2) bekezdésének b) pontját a kettős felhatalmazás elkerülése érdekében.

A (23) bekezdés szerinti módosítás pontosítja a közvetítői hatósági képzéssel kapcsolatos miniszteri felhatalmazást, a (24) és (25) bekezdés pedig a Pénzügyi Szervezetek Állami Felügyelete elnöke számára új végrehajtási rendeletek megalkotására tesz javaslatot.

A (26) bekezdés a Hpt. 6. sz. mellékletének módosításáról rendelkezik.

A 159. §-hoz

A tőkepiacról szóló 2001. évi CXX. törvény módosításához

Az (1) és (2) bekezdésekben a törvény a tőkepiacról szóló 2001. évi CXX. törvény (a továbbiakban: Tpt.) hatályának módosítását tartalmazza, tekintettel arra, hogy az ÁÉKBV irányelv külön jogszabályban történő átültetése következtében a Tpt. hatálya alól a befektetési alapok és a befektetési alapkezelők kikerülnek.

A (3)-(13) bekezdésekben a törvény a Tpt.-ben használt fogalmak ÁÉKBV irányelv átültetése miatti változásait tartalmazza.

A (14), (28)-(29) bekezdésben a módosítás a Batv. 4. § (3) bekezdés c) pontjában meghatározott - a befektetési alapkezelő számára engedélyezhető - tevékenység végzéséhez szükséges összhangot teremtik meg a Tpt. releváns rendelkezéseivel.

A (15) és (16) bekezdés megteremti az összhangot a Batv. befektetési alapkezelőre vonatkozó forgalmazási szabályaival.

A (17)-(23) bekezdések az Európai Parlament és a Tanács 2010/78/EU irányelvének (a továbbiakban: Omnibus I. irányelv) való megfelelést szolgálják.

A (24)-(25) bekezdésekben a törvény az ÁÉKBV irányelv átültetése miatti terminológia változásokat vezeti át a Tpt. szavazati jog számításra, értékpapír kölcsönzésre, illetve az összevont felügyeletre vonatkozó rendelkezései tekintetében.

A (26)-(27) bekezdések az Omnibus I. irányelvnek való megfelelést szolgálják.

A (30)-(32) bekezdésekben a törvény az ÁÉKBV irányelv átültetése miatti terminológia változásokat vezeti át a Tpt. szavazati jog számításra, értékpapír kölcsönzésre, illetve az összevont felügyeletre vonatkozó rendelkezései tekintetében.

A (33)-(36) bekezdések az Omnibus I. irányelvnek való megfelelést szolgálják.

A (37)-(39) bekezdésekben a módosítás együttesen megváltoztatja és egyszerűsíti a bennfentes személy tájékoztatási kötelezettségét azáltal, hogy a nyilvánosság felé fennálló kötelezettségét megszünteti és a kibocsátó felé ír elő bejelentési kötelezettséget. A nyilvánosságot a kibocsátó köteles tájékoztatni a tőkepiacról szóló törvény 56. §-a szerint.

A (40)-(41) bekezdések indoka, hogy a Befektető-védelmi Alap 2011. január 1-től hatályos Díjfizetési szabályzata új, a tagi kockázatokat figyelembe vevő díjrendszert hozott létre, amelyben a díjszámítás alapja változatlanul marad, ám jelentős korrekciós szerepet kap az egyes tagok tőkeellátottságán és jövedelmezőségén alapuló egyedi kockázatosság is.

A (42)-(51) bekezdésekben a törvény a bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló 2009. évi XLVII. törvény (a továbbiakban: Bnytv.) 2009. június 30-i hatályba lépése miatt szükségessé vált - az egyes tőkepiaci szereplők büntetlen előéletének igazolására vonatkozó - módosítások átvezetését szolgálja a vonatkozó rendelkezések összehangolása érdekében. Emellett meghatározza azon bűncselekményi tényállásokat, amelyek az adott személy büntetlen előélete szempontjából relevánsnak tekintendők.

Az (50) bekezdésben a törvény a bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló 2009. évi XLVII. törvény (a továbbiakban: Bnytv.) 2009. június 30-i hatályba lépése miatt szükségessé vált - az egyes tőkepiaci szereplők büntetlen előéletének igazolására vonatkozó - módosítások átvezetését szolgálja a vonatkozó rendelkezések összehangolása érdekében. Emellett meghatározza azon bűncselekményi tényállásokat, amelyek az adott személy büntetlen előélete szempontjából relevánsnak tekintendők.

Az (52)-(53) bekezdések az Omnibus I. irányelvnek való megfelelést szolgálják.

A (54)-(55) bekezdésben a törvény az ÁÉKBV irányelv átültetése miatti terminológia változások átvezetését tartalmazza.

Az (56) bekezdésben a törvény a Bnytv. 2009. június 30-i hatálybalépése miatt szükségessé vált - az egyes tőkepiaci szereplők büntetlen előéletének igazolására vonatkozó - módosítások átvezetését szolgálja a vonatkozó rendelkezések összehangolása érdekében.

Az (57)-(58) bekezdésben a törvény az ÁÉKBV irányelv átültetése miatti terminológia változások átvezetését tartalmazza.

Az (59) bekezdés a számvitelről szóló 2000. évi C. törvénnyel való harmonizáció miatt szükséges.

A (60)-(65) bekezdésben a törvény az ÁÉKBV irányelv átültetése miatti terminológia változások átvezetését tartalmazza.

A (66) bekezdés pontosítja a kockázati tőkealap által fizetendő változó díj éves mértékét.

A (67)-(76) bekezdésben a törvény az ÁÉKBV irányelv átültetése miatti terminológia változások átvezetését tartalmazza.

A (77) bekezdés az Omnibus I. irányelvnek való megfelelést szolgálja.

A (78)-(91) bekezdésben a törvény az ÁÉKBV irányelv átültetése miatti terminológia változások átvezetését tartalmazza.

A (92) bekezdés tartalmazza a PSZÁF elnöke rendeletének a kiadására szóló felhatalmazást.

A (93) bekezdésben a törvény kiegészíti a Tpt. 1. számú mellékletét a Tpt.-ben eddig még nem szereplő két jogszabály rövidítésével.

A (95) bekezdés beilleszti a Tpt. 25. számú mellékletét.

A 160. §-hoz

A fizetési, illetve értékpapír-elszámolási rendszerekben történő teljesítés véglegességéről szóló 2003. évi XXIII. törvény módosításához

Az (1) és (2) bekezdésben a törvény egyrészt az üzleti nap meghatározásának pontosítását tartalmazza annak érdekében, hogy az a T+2, illetve T+3-as elszámolási ciklusok esetében is pontosan értelmezhető legyen. Másrészt a fizetési, illetve értékpapír-elszámolási rendszerekben történő teljesítés véglegességéről szóló 2003. évi XXIII. törvény alapját képező, a fizetési és értékpapír-elszámolási rendszerekben az elszámolások véglegességéről szóló 98/26/EK irányelv pontatlan fordítása és emiatt helytelen átültetése miatti helyesbítést tartalmazza.

A 161. §-hoz

A rendelkezések a (5)-(9) bekezdésben Omnibus I. irányelvnek való megfelelést szolgálják és a (1)-(3) bekezdésben a Bnytv. 2009. június 30-i hatálybalépése miatt szükségessé vált módosításokat tartalmazzák. A (11) bekezdés tartalmazza a PSZÁF elnöke rendeletének a kiadására szóló felhatalmazást, így a jövőben PSZÁF rendelet szabályozza a függő és független biztosításközvetítői hatósági képzés részletes szabályait, a hatósági képzés során szerzett, a Felügyelet által kiadott pénzügyi szolgáltatás közvetítésére feljogosító tanúsítvány megszerzésének feltételeire és érvényességének követelményeire vonatkozó szabályokat, a PSZÁF elnöke azonban a PSZÁF saját tevékenységére vonatkozó rendelkezést nem állapíthat meg, ezért szükséges a már meglévő, ágazati miniszternek szóló felhatalmazás javítása. A jövőben szintén PSZÁF rendelet szabályozza az ügyféllel kötött szerződés megkötését megelőzően, a szerződéses jogviszony fennállása alatt, valamint annak megszűnése esetén alkalmazandó tájékoztatás formájára és módjára, az ügyfélpanaszok kezelésére, valamint az egyes biztosítási termékekre vonatkozó tájékoztatás minimálisan kötelező tartalmi elemeire vonatkozó részletes szabályokat, illetve az ügyféltől telefonon vagy elektronikus úton - az üzletszabályzatban meghatározott módon - érkező ajánlat tartalmának a szerződés írásba foglalásáig, vagy az írásos visszaigazolásáig történő rögzítésére vonatkozó részletes szabályokat.

A 162. §-hoz

Az adózás rendjéről szóló 2003. évi XCII. törvény módosításához

A törvény az ÁÉKBV irányelv átültetése miatti terminológia változások, valamint az új törvényre való hivatkozás pontosításának átvezetését tartalmazza.

A 164. §-hoz

A befektetési vállalkozásokról és az árutőzsdei szolgáltatókról, valamint az általuk végezhető tevékenységek szabályairól szóló 2007. évi CXXXVIII. törvény módosításához

Az (1) és (2) bekezdésben a törvény az ÁÉKBV irányelv átültetése miatti terminológia változások átvezetését tartalmazza.

A (3) bekezdés meghatározza a kollektív befektetési forma definícióját.

A (4)-(9) bekezdésben a törvény Bnytv. 2009. június 30-i hatálybalépése miatt szükségessé vált - a befektetési vállalkozás ügyvezetését ellátó személyek, a befektetési vállalkozásban minősített befolyást szerezni kívánó természetes személyek az árutőzsdei szolgáltató üzletági irányítását ellátó természetes személyek, valamint a függő ügynökök büntetlen előéletének igazolására vonatkozó - módosítások átvezetését szolgálja a vonatkozó rendelkezések összehangolása érdekében. Emellett meghatározza azon bűncselekményi tényállásokat, amelyek az adott személy büntetlen előélete szempontjából relevánsnak tekintendők.

A (10) bekezdés az Omnibus I. irányelvnek való megfelelést szolgálja.

A (11) bekezdésben a Bszt. könyvvizsgálókra vonatkozó szabályainak módosításával kívánja az összhangot megteremteni az a Magyar Könyvvizsgálói Kamaráról, a könyvvizsgálói tevékenységről, valamint a könyvvizsgálói közfelügyeletről szóló 2007. évi LXXV. törvénnyel, valamint a Batv.-vel.

A (12) bekezdésben a törvény Bnytv. 2009. június 30-i hatálybalépése miatt szükségessé vált - a befektetési vállalkozás ügyvezetését ellátó személyek, a befektetési vállalkozásban minősített befolyást szerezni kívánó természetes személyek az árutőzsdei szolgáltató üzletági irányítását ellátó természetes személyek, valamint a függő ügynökök büntetlen előéletének igazolására vonatkozó - módosítások átvezetését szolgálja a vonatkozó rendelkezések összehangolása érdekében. Emellett meghatározza azon bűncselekményi tényállásokat, amelyek az adott személy büntetlen előélete szempontjából relevánsnak tekintendők.

A (13) bekezdésben a Bszt. 156. § (2) bekezdés c) pontja szerinti díj mértéke diszkriminatív a többi pénzügyi ágazati (biztosítási, hitelintézeti) törvény hasonló rendelkezéseihez képest. Az egyenlő feltételek biztosítása érdekében szükséges a módosítás.

A (14) bekezdés a javadalmazási politikára vonatkozó szabályokat módosítja.

A (15) bekezdés a többlettőke követelményekre vonatkozó szabályokat módosítja.

A (16)-(17) bekezdések az Omnibus I. irányelvnek való megfelelést szolgálják.

A (18) bekezdés tartalmazza a PSZÁF elnöke rendeletének a kiadására szóló felhatalmazást.

A (19) bekezdést az Európai Parlament és a Tanács 2010. november 24-i 2010/78/EU irányelv hazai jogrendszerbe történő átültetése indokolja.

A (20) bekezdésben a törvény kiegészíti a Bszt. 1. és 3. mellékletét a Bszt.-ben eddig még nem szereplő két jogszabály rövidítésével.

A 165. §-hoz

A törvény a Bnytv. 2009. június 30-i hatálybalépése miatt szükségessé vált módosításokat tartalmazza.

A 166. §-hoz

A pénzmosás és a terrorizmus finanszírozása megelőzéséről és megakadályozásáról szóló 2007. évi CXXXVI. törvény jelenleg nem tartalmaz speciális rendelkezéseket a foglalkoztatói nyugdíjszolgáltatóra nézve, így nem veszi figyelembe azt a helyzetet, hogy a foglalkoztatói nyugdíjkonstrukciók esetében a nyugdíjkonstrukció tagjai nincsenek közvetlen jogviszonyban a szolgáltatóval. A módosítás az önkéntes kölcsönös biztosító pénztárakhoz hasonlóan azt tartalmazza, hogy az azonosításra csak a szolgáltatás igénybevétele, azaz kifizetés előtt kell, hogy sor kerüljön.

A 167. §-hoz

Az Európai Bizottság 2011. december 1-én közleményben jelentette be, hogy meghosszabbítja a bankokra vonatkozó állami támogatási szabályokat. A meghosszabbítás - a jelenlegi gyakorlatnak megfelelően - fél évre történhet. Ennek megfelelően szükséges a pénzügyi közvetítőrendszer stabilitásának erősítéséről szóló törvény módosítása.

A 168. §-hoz

A szolgáltatási tevékenység megkezdésének és folytatásának általános szabályairól szóló 2009. évi LXXVI. törvény módosításához

A törvény az ÁÉKBV irányelv átültetése miatti terminológiai változások, valamint az új törvényre való hivatkozás pontosításának átvezetését tartalmazza.

A 169. §-hoz

A Pénzügyi Szervezetek Állami Felügyeletéről szóló 2010. évi CLVIII. törvény módosításához

A törvény egyrészt kiegészíti az új törvényre való hivatkozással azon jogszabályok felsorolását, amely jogszabályok hatálya alá tartozó szervezetek felügyelete a Pénzügyi szervezetek Állami Felügyeletének hatáskörébe tartozik. Másrészt átvezeti azon terminológiai változásokat, amelyek az ÁÉKBV irányelv átültetése miatt szükségesek. A (3) bekezdés tartalmazza az Omnibus I. irányelv átültetéséhez szükséges módosításokat.

A 170. §-hoz

Az (1) bekezdéséhez: A módosítás alapján az egyes bűncselekmények jogerős megállapításának hiányát nem magyarországi lakóhely, tartózkodási hely esetén a magyar jog szerint is igazolni szükséges. A rendelkezés 2012. január 3-án lép hatályba.

A (2) bekezdéséhez: A NAV engedélyezési eljárását egyszerűsítő pontosító jellegű módosítás. A hatályos szabályok alapján a kérelem elbírálásától számított egy évre visszamenőleg kellett a 2 millió forintot meg nem haladó köztartozást, illetve köztartozás - mentességet igazolni, a módosítás alapján e feltételnek a kérelem elbírálásakor kell fennállnia (ezt követően a feltételnek folyamatosan meg kell felelni az engedély időtartama alatt). A rendelkezés 2012. január 3-án lép hatályba.

A (3) bekezdéséhez: A módosítás a személyi megfelelőség általános előírását egészíti ki egy, az engedélyező hatóság és a szervező eljárását is egyszerűsítő rendelkezéssel, amely szerint a személyi megfelelőség meghosszabbítására irányuló kérelmet a személyi megfelelőség érvényességi ideje alatt kell benyújtani, és az ilyen határidőben benyújtott kérelem esetén a jogerős elbírálásig a NAV vélelmezi a személyi megfelelőség fennállását. A rendelkezés 2012. január 3-án lép hatályba.

A (4) bekezdéshez: A módosító rendelkezés a szerencsejáték szervezéséről szóló 1991. évi XXXIV. törvény (a továbbiakban: Szjtv.) hatályos 1. § (7a) és (7b) bekezdéseiben foglaltak felhasználásával a helyhez kötött szerver alapú pénznyerő automatákat és nem helyhez kötött szerver alapú pénznyerő rendszereket üzemeltető központi szerver és az azon futó játéklogikával kapcsolatos általános rendelkezéseket egy külön cím alatt helyezi el. A cím kiterjed a központi szerver auditálási, engedélyezési és felügyeleti eljárásának általános szabályaira. A rendelkezés 2012. január 3-án lép hatályba.

Az (5) bekezdéshez: A jogalkalmazást megkönnyítő rendelkezés a hagyományos pénznyerő automatákra irányadó szabályok megfelelő alkalmazását rendeli a helyhez kötött szerver alapú pénznyerő automaták és a nem helyhez kötött szerver alapú pénznyerő rendszerek esetén. A hagyományos pénznyerő automatákra vonatkozó szabályok ez alapján csak akkor alkalmazhatók az új játékformákra, ha azt speciális rendelkezések vagy az új játékformák sajátos műszaki jellege nem zárja ki. A rendelkezés 2012. január 3-án lép hatályba.

A (6) bekezdéséhez: A nem helyhez kötött szerver alapú pénznyerő rendszer személyi megfelelőségi szabályát érintő pontosító rendelkezés. A rendelkezés 2012. január 3-án lép hatályba.

A (7) bekezdéséhez: A pontosító rendelkezés a távszerencsejáték tiszta játékbevétel fogalmához kapcsolódik. A rendelkezés 2012. január 3-án lép hatályba.

A (8) bekezdéséhez: A pontosító rendelkezés a távszerencsejátékkal kapcsolatos felügyeleti hatáskört és a magyarországi szerver elhelyezési kötelezettséget teszi egyértelművé. A rendelkezés 2012. január 3-án lép hatályba.

A (9) bekezdéshez. A szerencsejáték ügy fogalmát a központi szerver felügyeleti hatáskörre tekintettel pontosító rendelkezés. A rendelkezés 2012. január 3-án lép hatályba.

A (10) bekezdéshez: A jogalkalmazást segítő pontosító rendelkezés a 20%-os százalékos mértékű játékadóval kapcsolatban mondja ki, hogy a 20%-os játékadóval kapcsolatos rendelkezéseket 2012. január 1-től kell alkalmazni.

A (11) bekezdéséhez:

1. terminológiai módosítás (szerver alapú kifejezés beiktatása).

2. a NAV központi szerver üzemeltetés felügyeletével kapcsolatos pontosító módosítás.

3. terminológiai pontosítás.

4. a helyhez kötött szerver alapú pénznyerő automata, nem helyhez kötött szerver alapú pénznyerő rendszer, központi szerver üzemeltetés felügyeletével kapcsolatos igazgatási szolgáltatási díjfizetési kötelezettséget előíró módosítás.

5. a módosítás alapján 100 ezer forinttól 10 millió forintig terjedő bírsággal sújtható a 26. § (22), (23) bekezdésében foglalt rendelkezések megsértése is.

6. szövegezési pontosítás.

7. a módosítás alapján az engedély nélkül internetes oldalon szervezett távszerencsejáték esetén a távszerencsejáték szervezője, illetve a valós idejű fizetési mód alkalmazási szabályának megsértése esetén a távszerencsejáték szervező és a nem helyhez kötött szerver alapú pénznyerő rendszer üzemeltetője 200ezer forinttól 3 millió forintig terjedő bírsággal sújtható.

8. terminológia pontosítása (szerver alapú pénznyerő automata helyett helyhez kötött szerver alapú pénznyerő automata).

9. terminológiai pontosítás (szerver alapú kifejezés beiktatása).

10. terminológia pontosítása (ellenőrzési cselekmény helyett eljárási cselekmény).

11. terminológia javítása (szerver alapú kifejezés beiktatása)

12. központozás javítása (dőlt betűre javítás).

13. központozás javítása (dőlt betűre javítás).

14. notifikációs záradék pontosítása az Szjtv. módosításaira tekintettel. A bekezdés valamennyi rendelkezése 2012. január 3-án lép hatályba.

A (12) bekezdéséhez:

1.1. Az Szjtv. 1. § (7a) és (7b) bekezdése a 13/A. §-ba került, ezért indokolt e rendelkezések hatályon kívül helyezése. A rendelkezés 2012. január 3-án lép hatályba.

2. Az Szjtv. 26. § (24) bekezdésében található rendelkezés tartalmilag az új 13/A. § (2) bekezdésébe kerül, ezért a duplikáció elkerülése érdekében szükséges a 26. § (24) bekezdés hatályon kívül helyezése. A rendelkezés 2012. január 3-án lép hatályba.

A 171. §-hoz

A pontosító jellegű módosítás egyértelművé teszi, hogy a 33%-os játékadót negyedéves gyakorisággal, 2012. január 1-jétől kezdődő időszakokra kell alkalmazni. A rendelkezés és a melléklet 2012. január 1-jén lép hatályba.

A 172. §-hoz

A módosítás a központi szerver ellenőrzés (felügyelet) NAV hatáskörébe utalásának szabályát jeleníti meg a Nemzeti Adó- és Vámhivatalról szóló 2010. évi CXXII. törvényben. A rendelkezés 2012. január 3-án lép hatályba.

A 173. §-hoz

A törvény a korábbi évek gyakorlatával összhangban kedvezményekkel ösztönzi a kutatás - fejlesztési tevékenységet.

A 174. §-hoz

Magyarország gazdasági növekedésének erősítéséhez szükséges a vállalati szektor gazdasági aktivitásának erősítése a hitelhez jutás feltételeinek javításával. A törvény a Magyar Fejlesztési Bank Zrt. tőkehelyzetének további erősítését kívánja lehetővé tenni, annak érdekében, hogy a bank fokozottabb szerepet vállalhasson a hitelezés fellendítésében.

A 175-179. §-hoz

A rendelkezések módosítása a 2011. január 1-jén hatályba lépő Alaptörvény miatt szükséges, amely államunk nevét „Magyar Köztársaság”-ról „Magyarország”-ra változtatja.

A 180-190. §-hoz

A módosítás elsődleges célja, hogy a devizaalapú hitelek állományának csökkentése érdekében a pénzügyi intézmények részére az ilyen hitelek elengedéséből, forintra történő átváltásaiból eredő veszteségeik mérséklése céljából a hitelintézetek különadójából érvényesíthető levonásokat biztosítson. Ezen túlmenően a törvény a hitelintézetekről és a pénzügyi vállalkozásokról szóló 1996. évi CXII. törvény 200/B. §-ának (1) bekezdése törvényben rögzített, kötelezően alkalmazandó árfolyamon történő végtörlesztésből eredő veszteség viselőinek körébe bevonja a magyar államot is.

Az Szja tv.-t a 2011. évre vonatkozóan új átmeneti rendelkezéssel egészíti ki, amely szerint a végtörlesztéshez a munkáltató által adott kölcsön és vissza nem térítendő támogatás csak akkor adómentes, ha a kölcsön, illetve a támogatás folyósítása 2011. december 31-ig megtörténik. A módosító törvény hatálybalépést követően az adómentesség alkalmazásának feltétele továbbá, hogy az említett juttatások semmilyen előrehozott juttatást nem valósítnak meg, így például nem érinthetik a későbbi évek cafetéria juttatásait sem.

A törvény 2012. január 1-jétől hatályon kívül helyezi az Szja tv. 72. § (4) bekezdés o) pontját (kamatmentes munkáltatói kölcsön), illetve az 1. számú melléklet 2.8. pontját (vissza nem térítendő támogatás).

A törvény technikai jellegű módosítást is tartalmaz, amely szerint nem lépnek hatályba az egyes adótörvények és az azzal összefüggő egyéb törvények módosításáról szóló 2011. évi CLVI. törvénynek azok az átmeneti rendelkezései, amelyek a végtörlesztéshez kapcsolódó munkáltatói kölcsön, illetve vissza nem térítendő támogatással összefüggő adómentesség érvényesítését a 2012. február 28-ig terjedő időszakban tették volna lehetővé.

A törvény a hitelintézetek különadójának fizetendő összegét megállapító két levonási jogcímet állapít meg:

- Az első levonási jogcím (amely adó-visszatérítésként illeti meg az érintett pénzügyi intézményeket) a kötelező végtörlesztésből eredő veszteség 30 százalékára vonatkozik. A levonás legfeljebb a 2011-re számított különadó összegéig érvényesíthető, de a pénzügyi intézmény által az említett veszteség 30 százalékából (megfelelő mértékű különadó hiányában) nem érvényesíthető részt a pénzügyi intézmény kapcsolt vállalkozása is jogosult (legfeljebb az őt megillető adó-visszatérítés levonása után fennmaradó különadója erejéig) érvényesíteni. A törvény lehetőséget biztosít arra, hogy az állami adóhatóság (az adózás rendjéről szóló törvényben meghatározott módok mellett) legfeljebb egy éves lejáratú állampapír tulajdonba adásával teljesítse a pénzügyi intézményeknek az adóvisszatérítés révén keletkező igényét.

- A második levonási jogcímet (amelyet adójóváírásként határoz meg a törvény) azokat a pénzügyi intézményeket illeti meg, mégpedig a 2012-re fizetendő különadójuk terhére, amelyek önkéntesen is hozzájárulnak a devizaalapú kölcsönök állományának csökkentéséhez. E levonási jogcím a devizaalapú kölcsön elengedése vagy forintalapú kölcsönné történő átalakítása esetében illeti meg a pénzügyi intézményt, mégpedig legfeljebb az ebből eredő vesztesége 30 százalékának megfelelő összegben. A törvény ebben az esetben is lehetőséget biztosít az adójóváírásoknak a kapcsolt vállalkozásnak minősülő pénzügyi intézmények közötti átcsoportosítására.

A pénzügyi intézmények különadójának módosítása érinti a hitelintézetek különadóját is (mivel a két adónem összegének meghatározása és megfizetése egymáshoz szorosan kapcsolódik), ezért a törvény rendelkezik a hitelintézetek különadójára vonatkozó szabályozás módosításáról is.

Az adó-visszatérítés összege növeli a 2011-re vonatkozóan fizetendő társasági adó fizetendő összegét, de az adó-visszatérítés összege (hasonlóan az alapjául szolgáló, végtörlesztésből eredő veszteség összegéhez) a társasági adó feltöltésére előírt határidőig (december 20-áig) még nem ismert, ezért a törvény előírja, hogy az adózó a különadó - visszatérítésből eredő többlet társaságiadó-fizetési kötelezettséget nem köteles figyelembe venni a feltöltési kötelezettsége teljesítésekor. 2012-től azonos szabályozás vonatkozik az adójóváírás összegére is.

A törvény általános adó- és köztehermentességet fogalmaz meg a devizaalapú hitelek állományának csökkenését célzó, a törvény által kedvezményezett jogügyletek (elengedés, átváltás) esetére.

A törvény a köztisztviselői és a közalkalmazotti törvény kiegészítésével meghatározza a közszféra dolgozói számára a végtörlesztéshez adható munkáltatói kölcsön feltételeit.

A 191. §-hoz

Hatályon kívül helyező rendelkezések.