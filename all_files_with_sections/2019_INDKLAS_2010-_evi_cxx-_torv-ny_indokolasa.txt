2010. évi CXX. törvény indokolása

az Alkotmánybíróságról szóló 1989. évi XXXII. törvény módosításáról

-----STARTING---POINT---ALTALANOS--- 

Az Alkotmánybíróság nemzetközi összehasonlításban is kiemelkedően széleskörű hatáskört gyakorolva vizsgálja a jogszabályok alkotmányosságát. A rendszerváltást követően eltelt években, a jogállam első időszakában nagy szükség volt az Alkotmánybíróság jogfejlesztő alkotmányos szerepére. A jogállam megszilárdulásával az alkotmánybíráskodás ilyen széles jogköre mára indokolatlanná vált.

-----STARTING---POINT---RESZLETES---

Az 1. §-hoz

A törvény az Alkotmánybíróság feladatköréből kiveszi a költségvetésről, a zárszámadásról, a költségvetés bevételi oldalát megalapozó törvények alkotmányos vizsgálatát kivéve, ha az élethez és az emberi méltósághoz való jog, személyes adatok védelméhez való jog, gondolat, lelkiismeret és vallásszabadsága vagy a magyar állampolgársághoz való jog sérelmét jelöli meg a felülvizsgálati indítvány.

A 2. §-hoz

A törvény koherenciáját biztosítja azáltal, hogy az 1. §-ban megjelölt tárgyú törvények megsemmisítésének új feltételeihez kapcsolódóan az Abtv. 43. §-ának módosításával egyértelművé teszi, hogy az Alkotmánybíróságnak az alkotmányellenes jogszabály konkrét esetben történő alkalmazhatóságáról való döntésére is vonatkoznak az említett új feltételek.

-----STARTING---POINT---VEGE---

A 3. §-hoz

Rendelkezik a törvény arról, hogy a folyamatban lévő ügyekre is alkalmazni kell az új hatásköri szabályt, ebből következőleg az Alkotmánybíróságnak meg kell szüntetnie azon ügyekben az eljárást, amelyekben megszűnt a hatásköre.