1995. évi XXIV. törvény indokolása

a Magyar Köztársaság kormánya és Ukrajna kormánya között személyeknek a közös államhatáron történő átadásáról és átvételéről szóló, Budapesten, 1993. év február hónap 26. napján aláírt egyezmény kihirdetéséről

INDOKOLÁS

Az Országgyűlés a Kormány előterjesztésére a 8/1994. (II. 25.) OGY határozatával megerősítette a Magyar Köztársaság Kormánya és Ukrajna Kormánya között a személyeknek a közös államhatáron történő átadásáról és átvételéről szóló Egyezményt.

Az Egyezmény lehetőséget teremt, hogy a szomszédos országnak az illegális migráció során átkerült saját, illetőleg a harmadik ország állampolgárát visszaadjuk vagy kérjük azok átszállítását.

A személyek visszaadásával kapcsolatos technikai jellegű kérdéseket az Egyezmény felhatalmazása alapján a két Belügyminisztérium közötti Megállapodás rendezi.

A nemzetközi szerződésekkel kapcsolatos eljárásról szóló 1982. évi 27. tvr. 13. paragrafusa (1) bekezdése szerint az Országgyűlés által megerősített nemzetközi szerződéseket törvénnyel kell kihirdetni.