2017. évi CXXII. törvény indokolása

az illetékekről szóló 1990. évi XCIII. törvény és a szövetkezetekről szóló 2006. évi X. törvény módosításáról

-----STARTING---POINT---ALTALANOS--- 

Az illetékekről szóló 1990. évi XCIII. törvény (a továbbiakban: Itv.) 45. § (1) bekezdése rendelkezik a cégbejegyzésre irányuló eljárás illetékének mértékéről. Az Itv. 45. § (1a) bekezdése szerint a szociális szövetkezet, a korlátolt felelősségű társaság, az egyéni cég, a közkereseti társaság és a betéti társaság bejegyzésére irányuló eljárás illetékmentes. Az egyes törvényeknek a közérdekű nyugdíjas szövetkezetek létrehozásával összefüggő módosításáról szóló 2017. évi LXXXIX. törvény alapján 2017. július 1-jétől törvényben meghatározott személyek közérdekű nyugdíjas szövetkezetet alapíthatnak. Ezen időponttól kezdve a lehetőséggel élni kívánó nyugdíjasok közérdekű nyugdíjas szövetkezetet alapíthatnak, ám az alapításkor a cégbejegyzési eljárás során 100 000 Ft cégbejegyzésre irányuló eljárási illetéket kötelesek fizetni. Tekintettel arra, hogy egyrészt a közérdekű nyugdíjas szövetkezet alapítására jogosultak főszabály szerint nyugdíjasok (de kizárólag természetes személyek) lehetnek, másrészt arra, hogy az Itv. 45. § (1a) bekezdése szerint a szociális szövetkezet, a korlátolt felelősségű társaság, az egyéni cég, a közkereseti társaság és a betéti társaság bejegyzésére irányuló eljárás illetékmentes, ezért indokolt a közérdekű nyugdíjas szövetkezet bejegyzésére irányuló eljárásnak is az illetékmentességi körbe vonása.

A törvény így azonos helyzetet teremt a bejegyzésre irányuló eljárás illetékmentessége tekintetében a szociális szövetkezet, a korlátolt felelősségű társaság, az egyéni cég, a közkereseti társaság, a betéti társaság és a közérdekű nyugdíjas szövetkezet között.

A szövetkezetekről szóló 2006. évi X. törvény módosítása jogtechnikai szempontból szükséges.

-----STARTING---POINT---RESZLETES---

Az 1. §-hoz

A módosítás a közérdekű nyugdíjas szövetkezetet beemeli azon cégek sorába, amelyek bejegyzésére irányuló eljárás illetékmentes.

A 2. §-hoz

A rendelkezés az illetékmentességet a törvény hatálybalépését megelőző és a folyamatban lévő ügyekre is kiterjeszti. A visszatérítésre a cégbíróság végzése alapján, hivatalból kerül sor.

A 3. §-hoz

A nyugdíjas szövetkezet költségei között a külső szolgáltatás fogadójánál történő feladatteljesítés tartamára járó, az egyes feladatokhoz kapcsolódó díj kiemelkedően magas hányadot képvisel. A tagok védelme érdekében szükséges, hogy a szövetkezet számára kifizetendő díj minimális nettó összegét egy matematikai képletben határozzák meg, amit kormányrendelet állapít mg.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.

Az 5. §-hoz

Jogharmonizációs záradék.