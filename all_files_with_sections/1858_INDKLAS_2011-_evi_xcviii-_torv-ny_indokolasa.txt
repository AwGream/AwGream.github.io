2011. évi XCVIII. törvény indokolása

egyes választási törvények módosításáról

-----STARTING---POINT---ALTALANOS--- 

Az országgyűlési képviselők választásáról szóló 1989. évi XXXIV. törvény hatályos rendelkezései az időközi választások során is alkalmazni rendelik az érvényességi szabályokat. A gyakorlati tapasztalatok az időközi választásokon alacsony részvételt mutatnak. Az érvényességi küszöb alkalmazása újabb választási forduló tartását és újabb időközi választás kitűzését eredményezheti.

Azon szabályozás, hogy az ismételten kitűzött időközi választáson is alkalmazni kell az érvényességi előírásokat, oda vezethet, hogy az országgyűlési képviselői mandátum hosszú távon betöltetlen marad. A választói érdek sérelme mellett ugyanazon választókerületben kitűzött, egymást követő időközi választások lebonyolítása sok esetben úgy járhat jelentős többletköltséggel, hogy nem eredményezi mandátum betöltését.

-----STARTING---POINT---RESZLETES---

Az 1-3. §-hoz

A fenti szempontok figyelembe vételével indokolt a választások során az érvényességi előírások alkalmazásának megszüntetése.

Így az érvényes és eredményes választás 4. számú mellékletben részletezett kritériumai alapvetően megváltoznak.

A 4. §-hoz

A választási eljárásról szóló 1997. évi C. törvény (a továbbiakban: Ve.) Második Részének Különleges rendelkezései keretében a jogszabály XI. fejezete szabályozza az országgyűlési képviselők választásának speciális szabályait.

Annak érdekében, hogy a fenti szabályozás - az időközi országgyűlési képviselő választás esetében az általános választásra irányadó érvényességi küszöb mellőzése - alkalmazásának külön jogszabályokban lévő szabályai egymással összhangban álljanak, egyidejűleg indokolt a Ve. időközi országgyűlési képviselő választásra vonatkozó rendelkezésének módosítása.

-----STARTING---POINT---VEGE---

Az 5. §-hoz

A hatálybaléptető rendelkezést tartalmazza.

A 6. §-hoz

Eltörli a második forduló egynegyedes érvényességi küszöbét.