2001. évi LXIV. törvény

a kulturális örökség védelméről

Az Országgyűlés

- felismerve, hogy kulturális örökségünk hazánk múltjának és jelenének pótolhatatlan, egyedi és meg nem újítható forrása, a nemzeti és az egyetemes kultúra elválaszthatatlan összetevője;

- abból a célból, hogy a nemzeti és az egyetemes történelem során felhalmozott kulturális örökség feltárásának, tudományos feldolgozásának, megóvásának, védelmének, fenntartható használatának és közkinccsé tételének törvényi feltételeit megteremtse;

- annak érdekében, hogy a nemzeti és az egyetemes kulturális örökség megőrzésére irányuló tevékenységeket szabályozza, a feladatokat meghatározza, és tovább egyszerűsítse, hatékonyabbá tegye a hatósági eljárásokat, illetőleg a kiemelkedő jelentőségű kulturális értékek állami tulajdonba kerülését elősegítse,

a következő törvényt alkotja:

I. Rész

ÁLTALÁNOS RENDELKEZÉSEK

-----STARTING---POINT---ELEJE---

1. § (1) E törvény hatálya a kulturális örökség fogalomkörébe tartozó javakra, valamint az ezekkel kapcsolatos minden tevékenységre, személyre és szervezetre terjed ki.

(2) A kulturális örökség e törvény szerinti védelme nem érinti az e javakon más jogszabályok alapján fennálló védettséget.

2. § E törvény hatálya nem terjed ki

a) a természet védelméről szóló 1996. évi LIII. törvényben és az épített környezet alakításáról és védelméről szóló 1997. évi LXXVIII. törvényben (a továbbiakban: Évt.) szabályozott kérdésekre a 97. § és 100. § d) pontjában foglalt kivétellel,

b) a köziratokról, a közlevéltárakról és a magánlevéltári anyag védelméről szóló 1995. évi LXVI. törvény (a továbbiakban: Ltv.) hatálya alá tartozó iratokra, szervekre és személyekre a 3-6. §-okban, a 7. § 4. pontjában, a 46-73. §-okban, a 75-76. §-okban, a 79-86. §-okban, a 88-89. §-okban, a 91. §-ban, a 93. §-ban, a 95-96. §-okban és a 100. §-ban foglaltak kivételével,

c) viszonosság esetén a diplomáciai mentességet élvező külföldi állampolgárok tulajdonában levő, külföldről behozott kulturális javakra.

3. § A kulturális örökség védelme érdekében a köz- és magáncélú fejlesztéseket - így különösen a terület- és településfejlesztés, terület- és településrendezés, környezet-, természet- és tájvédelem és az ezzel kapcsolatos beruházások tervezését - e védelemmel összhangban kell végezni.

4. § (1) A kulturális örökség a nemzet egészének közös szellemi értékeit hordozza, ezért megóvása mindenkinek kötelessége. Tilos a kulturális örökség védett javainak veszélyeztetése, megrongálása, megsemmisítése, meghamisítása, hamisítása.

(2) A kulturális örökség elemeit tudományos módszerekkel kell felkutatni, számba venni, értékelni, az utókor számára megőrizni és hozzáférhetővé tenni.

5. § (1) A kulturális örökség védelme közérdek, megvalósítása közreműködési jogosultságot és együttműködési kötelezettséget jelent az állami és önkormányzati szervek, a nemzetiségi szervezetek, az egyházak, a társadalmi és gazdasági szervezetek, valamint az állampolgárok számára.

(2) A nemzetközi együttműködésben a nemzetközi szerződésekkel összhangban érvényesíteni kell a határokon túli magyar vonatkozású kulturális örökség, és a más nemzetek hazánkban található kulturális örökségének védelmét.

6. § A kulturális örökség védelmének összehangolását és irányítását, ágazati szakmai felügyeletét a nemzeti kulturális örökség minisztere (a továbbiakban: miniszter) látja el. E feladatkörében irányítja a Kormány által központi hivatalként létrehozott Kulturális Örökségvédelmi Hivatalt (a továbbiakban: Hivatal), szakfelügyelői és más szakmai testületeket működtet. A Hivatal elnökét a miniszter nevezi ki. A kinevezés időtartama 6 év.

Értelmező rendelkezések

7. § E törvény alkalmazásában:

1. Ásatás: minden földmunkával egybekötött feltárás, amely a régészeti örökség elemeit tárja fel. Ásatásnak minősül a víz alatt és a barlangokban végzett régészeti feltárás is.

2. Fenntartható használat: a védett kulturális örökség olyan módon történő használata - ideértve a kármegelőző és kárcsökkentő tevékenységeket is -, amely nem haladja meg a szakmailag indokolt mértéket és nem vezet az örökség elemeinek állapotromlásához, így biztosított fennmaradásuk a jelen és jövő nemzedékek számára.

3. Közgyűjtemény: az állam, a helyi önkormányzat, valamint az országos kisebbségi önkormányzat, a köztestület és a közalapítvány tulajdonában (fenntartásában) működő vagy általuk alapított könyvtár, levéltár, muzeális intézmény, kép- és hangarchívum. Egyházi kérelemre ezekkel azonos elbírálás alá kerülhetnek az egyházi fenntartásban működő, állami nyilvántartásba vett gyűjtemények (könyvtár, levéltár, muzeális intézmény, kép- és hangarchívum).

4. Kulturális javak: az élettelen és élő természet keletkezésének, fejlődésének, az emberiség, a magyar nemzet, Magyarország történelmének kiemelkedő és jellemző tárgyi, képi, hangrögzített, írásos emlékei és egyéb bizonyítékai, valamint a művészeti alkotások.

5. Kulturális örökség: régészeti érdekű területek, régészeti emlékek, régészeti lelőhelyek, ezek védőövezetei, a műemlékek, műemléki értékek és a műemléki területek, valamint a kulturális javak.

6. Műemlék: olyan műemléki érték, amelyet e törvény alapján jogszabállyal védetté nyilvánítottak.

7. Műemléki érték: minden olyan épített örökségi elem, valamint azok rendeltetésszerűen összetartozó területe, együttese, rendszere, amely hazánk múltja és a közösségi hovatartozás-tudat szempontjából kiemelkedő jelentőségű történeti, művészeti, tudományos és műszaki emlék; alkotórészeivel, tartozékaival és berendezési tárgyaival együtt.

8. Műemléki helyreállítás: a napi jó karban tartási, fenntartási feladatokon túlmenő, a műemlék egészét vagy nagyobb, illetőleg értékesebb részét érintő építészeti - s szükség esetén képző- és iparművészeti - restaurálás, helyreállítás.

9. Műemlékek kötelező fenntartása: a műemlékek rendeltetésszerű használatához, illetve a műemléki értékeik állagmegóvásához szükséges, szakszerű karbantartás, a védett ingatlan egészét vagy egyes részeit érintő - kiegészítéssel, rekonstrukcióval és átalakítással nem járó - felújítás.

10. Örökségvédelmi többletköltség: a kulturális örökség tárgyainak olyan helyreállítási munkáinak a költségei, amelyeket a Hivatal írt elő vagy rendelt el, valamint amit a tulajdonos kezdeményezésére a hatóság annak elismer, és amelyek a műemlékek kötelező fenntartásával kapcsolatban egyébként nem merültek volna fel.

11. Műszeres lelőhely- és leletfelderítés: a légifelvételezés, a föld és víz alatti objektumok geofizikai úton történő felmérése, a fémkereső műszerrel (detektorral) végzett lelettérképezés vagy -gyűjtés, geodéziai felmérés, és minden egyéb műszerrel folytatott olyan tevékenység, amely régészeti lelőhelyek vagy leletek felderítésére irányul.

12. Próbafeltárás: a régészeti lelőhelyek állapotfelmérését, jellegük, térbeli kiterjedésük és rétegsoraik megállapítását célzó ásatás.

13. Régészeti emlék: a régészeti örökség ingatlan eleme.

14. Régészeti érdekű terület: valamennyi terület, természetes vagy mesterséges üreg és a vízmedrek azon része, amelyen, illetve amelyben régészeti lelőhely előkerülése várható vagy feltételezhető.

15. Régészeti feltárás: minden olyan tudományos módszerekkel végzett tevékenység (a terepbejárás, az ásatás, a hitelesítő és próbafeltárás, a megelőző feltárás, a mentő feltárás és a műszeres lelet- és lelőhely-felderítés), melynek célja a régészeti örökség elemeinek felkutatása.

16. Régészeti lelet: a régészeti örökség érzékelt, felfedezett, feltárt - jellegénél fogva - ingó eleme, függetlenül attól, hogy eredeti helyéről, összefüggéseiből, állapotából elmozdult, elmozdították-e, vagy sem. Nem minősülnek régészeti leletnek azon kulturális javak, melyek 1711 előtt keletkeztek, és bizonyítottan műgyűjteményben maradtak fenn.

17. Régészeti lelőhely: az a földrajzilag egyértelműen meghatározható terület, melyen a régészeti örökség elemei elsődleges összefüggéseikben találhatók, és amelyet a Hivatal nyilvántartásba vett.

18. Régészeti örökség: az emberi létnek 1711 előtt a föld felszínén, a föld vagy a vizek felszíne alatt és a természetes vagy mesterséges üregekben keletkezett érzékelhető nyoma, mely segít rekonstruálni az emberiség történetét és kapcsolatát környezetével.

19. Régészeti védőövezet: a védett lelőhely környezete, amely biztosítja annak fenntarthatóságát, megközelíthetőségét, tájképi védelmét.

20. Terepbejárás: minden olyan felszínen végzett kutatás, adatgyűjtés és kiértékelő dokumentálás, amely új régészeti lelőhelyek felfedezésére vagy a már ismert lelőhely állapotának ellenőrzésére, illetve korábban ismert lelőhely azonosítására irányul, függetlenül attól, hogy együtt jár-e a leletek összegyűjtésével, vagy sem.

21. Történeti kert: történeti értékű - önállóan, más műemlékhez kapcsolódóan, illetve történeti településszerkezet részeként megjelenő - kertépítészeti alkotás, zöldfelület, illetőleg park.

II. Rész

A RÉGÉSZETI ÖRÖKSÉG VÉDELME

1. Fejezet

ÁLTALÁNOS RENDELKEZÉSEK

8. § (1) A föld felszínén, a földben, a vizek medrében vagy máshol rejlő vagy onnan előkerülő régészeti lelet állami tulajdon.

(2) A régészeti leletek tulajdonjogáról az állam nevében a nemzeti kulturális örökség minisztere lemondhat régészeti gyűjtőkörrel rendelkező, nem állami fenntartású múzeumok tulajdonosai javára.

9. § A régészeti lelőhelyeket - a fenntartható használat elvének figyelembevételével - csak olyan mértékben lehet igénybe venni, hogy azok állománya számottevően ne csökkenjen, illetve eredeti összefüggéseik jelentősen ne károsodjanak.

10. § (1) A régészeti örökség elemeit lehetőleg eredeti lelőhelyükön, eredeti állapotukban, eredeti összefüggéseikben kell megőrizni.

(2) A régészeti lelőhelyek védelmére irányuló intézkedéseknek elsősorban megelőző, szükség esetén mentő jellegűeknek kell lenniük.

A RÉGÉSZETI LELŐHELYEK VÉDELME

Általános védelem

11. § A régészeti lelőhelyek e törvény erejénél fogva általános védelem alatt állnak.

Régészeti lelőhelyek védetté nyilvánítása

12. § Az ország és annak régiói kiemelkedő történeti és kulturális jelentőségű régészeti lelőhelyeit jogszabályban kell védetté nyilvánítani.

13. § (1) A védetté nyilvánított régészeti lelőhelyeken nem lehet olyan tevékenységet folytatni, amely a lelőhelynek akár részleges állapotromlását eredményezheti.

(2) A védetté nyilvánított régészeti lelőhelyhez védőövezetet lehet kijelölni.

(3) A védetté nyilvánított régészeti lelőhelyeket kiemelten vagy fokozottan védett régészeti lelőhely kategóriába kell sorolni.

(4) Kiemelten védett az a lelőhely, mely kivételes tudományos jelentőséggel, és nemzetközi vagy országos szempontból kiemelkedő fontossággal bír. Fokozottan védett az a régészeti lelőhely, melynek tudományos jelentősége megállapítható, és egy nagyobb tájegységre nézve kiemelkedő fontossággal bír.

14. § (1) A védetté nyilvánítás előkészítését a Hivatal folytatja le. Az eljárás megindításával egyidejűleg értesíteni kell:

a) az érintett ingatlan tulajdonosát;

b) a területen található közművek és egyéb létesítmények tulajdonosait;

c) az ingatlan fekvése szerinti települési és megyei (fővárosi) önkormányzatot;

d) az illetékes építésügyi hatóságot;

e) más jogszabály alapján is védett vagy védendő érték esetében a hatáskörrel rendelkező illetékes hatóságot;

f) a védetté nyilvánítás kezdeményezőjét;

g) az ingatlan fekvése szerint illetékes körzeti földhivatalt;

h) a területileg illetékes múzeumot.

(2) A védelem alá vonni tervezett lelőhely régészeti védőövezetéhez tartozó ingatlanok tulajdonosait a védetté nyilvánítás előkészítésének megindításáról a Hivatal megkeresésére az érintett ingatlan fekvése szerinti települési önkormányzat a helyben szokásos módon (hirdetmény útján) értesíti.

15. § (1) A régészeti lelőhelyeket a Hivatal javaslatára a miniszter a földművelésügyi és vidékfejlesztési miniszterrel, továbbá természeti vagy védett természeti területen, illetőleg védett természeti érték esetében a környezetvédelmi miniszterrel egyetértésben rendeletben nyilvánítja védetté.

(2) A védetté nyilvánító jogszabály tartalmazza:

a) a védetté nyilvánítás tényét,

b) a régészeti lelőhelyen található értékek megjelölését,

c) a védettség fokozatát,

d) a védetté nyilvánítás indokát,

e) a földrészlet és a régészeti védőövezet helyrajzi számát,

f) a Hivatal engedélyéhez kötött tevékenységek körét és részletes feltételeit.

(3) A védett régészeti lelőhellyé nyilvánítás tényét az ingatlan-nyilvántartásba be kell jegyezni. A bejegyzésről a Hivatal intézkedik.

16. § A védetté nyilvánított régészeti lelőhelyeket a Hivatal a gyűjtőterület szerinti megyei múzeum, a fővárosban a Budapesti Történeti Múzeum (a továbbiakban: illetékes múzeum) közreműködésével rendszeresen ellenőrzi.

Ideiglenes védetté nyilvánítás

17. § (1) A régészeti lelőhely jelentős károsodásának veszélye esetében, vagy ha a régészeti lelőhely védetté nyilvánítását kezdeményezték, a Hivatal a területet - az érintett szakhatóságok véleményének figyelembevételével - örökségvédelmi érdekből azonnal végrehajtható határozattal legfeljebb 90 napra védetté nyilváníthatja. Az ideiglenesen védetté nyilvánított lelőhelyekre a védetté nyilvánított lelőhelyekre vonatkozó szabályokat kell alkalmazni azzal, hogy a Hivatal a határozatában korlátozhatja vagy felfüggesztheti, illetőleg megtilthatja a régészeti lelőhelyet veszélyeztető tevékenység folytatását.

(2) A Hivatal az ideiglenes védettséget a mentő feltárás időtartamára egy alkalommal legfeljebb még 90 napra meghosszabbíthatja.

(3) Az ideiglenes védettség megszűnik, ha a régészeti lelőhelyet a miniszter rendelettel védetté nyilvánítja.

A védettség megszüntetése

18. § (1) Fel kell oldani a terület védettségét, ha annak fenntartását régészeti szempontok a továbbiakban nem indokolják.

(2) A védettség megszüntetésére irányuló eljárásnál a védetté nyilvánításra vonatkozó rendelkezéseket kell alkalmazni.

A RÉGÉSZETI FELTÁRÁS

A régészeti feltárásra vonatkozó általános előírások

19. § (1) A régészeti örökség elemei a régészeti érdekű területekről vagy a régészeti lelőhelyről csak régészeti feltárás keretében mozdíthatók el.

(2) Amennyiben a feltáráson előkerülő régészeti leletek a helyszínen nem őrizhetők meg, azokat elsősorban a feltárást végző illetékes múzeumban vagy országos szakmúzeumban kell elhelyezni.

(3) A régészeti feltárások költségeit - a mentő feltárások kivételével - annak kell fedezni, akinek érdekében a feltárás szükségessé vált.

20. § (1) Régészeti feltárás - amennyiben a törvény másképpen nem rendelkezik - feltárási engedély alapján végezhető. Az engedélyt a Hivatal adja ki. A Hivatal régészeti örökségvédelmi indokok alapján az engedélyt tartalmazó határozatot azonnal végrehajthatóvá nyilváníthatja.

(2) Régészeti feltárás végzésére a külön jogszabályban megjelölt intézmények és szakemberek jogosultak.

(3) A Hivatal a régészeti feltárásra vonatkozó engedélyét visszavonja, ha a jogszabályi és a feltárási engedélyben foglalt előírásokat megszegik.

A régészeti feltárások egyes formáira vonatkozó különleges előírások

Próbafeltárás

21. § (1) Próbafeltárás a régészeti lelőhelyen a munkálatok - különösen a nagy felületet érintő megelőző feltárások - megkezdése előtt végezhető.

(2) A Hivatal próbafeltárást rendelhet el a lelőhelyek osztályozására, a védelmi fokozat megállapítására, a veszélyeztető források meghatározására.

Megelőző feltárás

22. § (1) A földmunkával járó fejlesztésekkel, beruházásokkal a Hivatal által nyilvántartott régészeti lelőhelyeket - a (2) bekezdésben meghatározottak kivételével - el kell kerülni.

(2) Ha a lelőhely elkerülése a földmunkával járó fejlesztés, beruházás költségeit aránytalanul megnövelné, vagy a beruházás másutt nem valósítható meg, a beruházással veszélyeztetett régészeti lelőhelyeket előzetesen fel kell tárni (a továbbiakban: megelőző feltárás).

(3) A feltárás végzésére jogosult és a beruházó a megelőző feltárásra vonatkozóan írásbeli szerződést köt. A szerződésnek tartalmaznia kell a feltárás időtartamát és annak teljes költségét. A szerződés érvényességéhez a Hivatal jóváhagyása szükséges. A szerződés jóváhagyása során a feltárási engedélyezés szabályait kell megfelelően alkalmazni. A Hivatal a jóváhagyásról szóló határozatában a szerződésben előírtakon túl egyéb feltételeket is kiköthet. A szerződés jóváhagyása a feltárás engedélyezését is jelenti. A szerződésre egyebekben a polgári jog szabályai az irányadóak.

23. § (1) A fejlesztések, beruházások tervezése során a megelőző feltárás teljes költségét, de legalább a teljes bekerülési költség 9 ezrelékét kell költség-előirányzatként biztosítani a feltárás fedezetére, így különösen a régészeti hatástanulmány, próbafeltárás, dokumentálás, elsődleges leletkonzerválás, valamint az elsődleges leletfeldolgozás teljes és a leletelhelyezés rendkívüli költségeit. A feltárást végző intézmény köteles a tényleges felhasználásról elszámolni.

(2) A megelőző feltárásokkal kapcsolatban felmerült vitás szakmai kérdésekben a Hivatal álláspontja az irányadó.

Mentő feltárás

24. § (1) A régészeti emlékek és leletek előkerülése esetében is törekedni kell a régészeti örökség elemeinek helyszíni megőrzésére.

(2) Ha régészeti feltárás esetén kívül régészeti emlék, illetőleg lelet kerül elő, a felfedező (a munka felelős vezetője) köteles

a) a tevékenységet azonnal abbahagyni, és az illetékes múzeum nyilatkozatának kézhezvételéig szüneteltetni,

b) a helyszín és a lelet őrzéséről - a felelős őrzés szabályai szerint -  a jegyző vagy az illetékes múzeum, vagy a Hivatal intézkedéséig gondoskodni.

(3) Az emléket vagy leletet az illetékes települési önkormányzat jegyzőjének haladéktalanul be kell jelenteni. E kötelezettség a felfedezőt, az ingatlan tulajdonosát, az építtetőt és a kivitelezőt egyaránt terheli.

(4) A jegyző a bejelentés alapján köteles az illetékes múzeumot és a tevékenység jellege szerint illetékes hatóságot haladéktalanul értesíteni.

(5) Az illetékes múzeum köteles a helyszínt, illetőleg a leleteket haladéktalanul megvizsgálni és a tevékenység folytatásának feltételeiről - a hozzá érkezett bejelentéstől számított - 24 órán belül írásban nyilatkozni, és a nyilatkozatot egyidejűleg a Hivatalnak is megküldeni.

(6) Amennyiben az illetékes múzeum nyilatkozata alapján a további tevékenység a régészeti emléket, illetőleg az előkerült régészeti leletet nem veszélyezteti, az nyomban folytatható.

(7) Ha a múzeum nyilatkozata alapján a régészeti emlék vagy a lelet veszélyeztetése nélkül a tevékenység még részlegesen sem folytatható, a tevékenység jellege szerint illetékes hatóság köteles annak folytatását azonnali hatállyal megtiltani és legfeljebb 30 napra felfüggeszteni, és intézkedéséről a Hivatalt értesíteni.

(8) A múzeum köteles a mentő feltárást haladéktalanul megkezdeni, és folyamatosan - az elvárható ütemben - végezni, az előkerült régészeti leletet ideiglenesen elhelyezni. A mentő feltáráshoz feltárási engedély nem szükséges.

(9) Ha a mentő feltárást nem lehet 30 nap alatt elvégezni, a Hivatal ideiglenesen védetté nyilváníthatja a földterületet. Ennek hiányában a munka folytatható.

25. § A mentő feltárást végző múzeum jogosult a leletmentésre fordított költségeinek megtérítésére, amennyiben az állam nem mond le javára a régészeti leletek tulajdonjogáról. A költségek iránti igényt a Hivatalhoz kell benyújtani.

26. § A korábban ismeretlen, régészeti nyilvántartásban nem szereplő régészeti lelőhely, illetve lelet feltáráson kívüli felfedezőjét vagy bejelentőjét anyagi elismerésben kell részesíteni.

A LELŐHELYEK FELTÁRÁST KÖVETŐ VÉDELME

27. § (1) A feltárást végző köteles a feltárás során a régészeti örökség elemeinek őrzését biztosítani. A feltárás befejezésével egyidejűleg gondoskodni kell a régészeti örökség feltárt elemeinek megfelelő védelméről, állapotának stabilizálásáról és további fenntartásáról.

(2) Az állapotváltozással járó felmérési, vizsgálati, kutatási munkák elvégzését követően az eredeti állapotot vissza kell állítani, kivéve, ha a kutatást a régészeti emlék bemutatása követi.

2. Fejezet

MŰEMLÉKVÉDELEM

ÁLTALÁNOS FELADATOK

28. § A műemlékvédelem feladata:

a) a műemléki értékek felkutatása, tudományos kutatása, értékelése és számba vétele, dokumentálása, nyilvántartása, védetté nyilvánítása és a védendő műemléki területek meghatározása,

b) a műemlékek és környezetük fenntartása, helyreállítása, védelme, valamint eszmei értékükkel összhangban álló hasznosításuk biztosítása,

c) a műemléki szempontból védett területek fenntartását, fejlesztését és az értékvédelmét szolgáló kezelése összhangjának megteremtése,

d) tudományos alapkutatások és kutatások, oktatás, ismeretterjesztés.

VÉDETTÉ NYILVÁNÍTÁS

29. § (1) A műemléki értékek védetté nyilvánítása a Hivatalnál kezdeményezhető.

(2) A védetté nyilvánítás előkészítését a Hivatal folytatja le, ennek során értesíti:

a) a védelemre javasolt ingatlan tulajdonosát;

b) a területen található közművek és egyéb létesítmények tulajdonosait;

c) az ingatlan fekvése szerinti települési és megyei (fővárosi) önkormányzatot;

d) az illetékes építésügyi hatóságot;

e) más jogszabály alapján is védett vagy védendő érték esetében a hatáskörrel bíró illetékes hatóságot (pl. a természetvédelmi hatóságot);

f) a védetté nyilvánítás kezdeményezőjét.

(3) A védelem alá vonni tervezett műemléki jelentőségű területen és műemléki környezetben álló ingatlanok tulajdonosait a védetté nyilvánítás előkészítésének megindításáról a Hivatal megkeresésére az érintett ingatlan fekvése szerinti települési önkormányzat a helyben szokásos módon (hirdetmény útján) értesíti.

Elővédelem

30. § (1) A Hivatal az általa meghatározott műemléki értékeket elővédelem céljából listára veszi. A listára vételre a műemlékek e törvényben előírt tudományos felkutatási, feltárási, számbavételi kötelezettségének teljesítését szolgáló munkálatok alapján, az együttműködésre vonatkozó rendelkezések betartásával kerül sor.

(2) A Hivatal a listára vételről határozatot hoz, amelyet megküld a 29. § (2) bekezdésében megjelölteknek.

(3) A listára vett műemléki értéken tervezett

a) építési engedélyköteles,

b) telekhasznosítási és telekalakítási célú, valamint

c) a Hivatal a listára vételről szóló határozatában meghatározott

beavatkozást annak megkezdése előtt 90 nappal a Hivatalnál be kell jelenteni.

(4) Azonnali beavatkozást igénylő helyzetekben, különösen az állampolgárok élet- és vagyonbiztonságát közvetlenül veszélyeztető esetekben, a beavatkozást a veszély elhárítását követően haladéktalanul be kell jelenteni.

(5) A Hivatal a bejelentés alapján intézkedik a műemléki érték:

a) ideiglenes védelem alá helyezéséről, vagy

b) a listáról való törléséről.

A listára vételről, illetve a listáról való törlésről szóló határozat bírósági felülvizsgálatának nincs helye.

Az ideiglenes védettség

31. § (1) A Hivatal a védetté nyilvánítás előkészítésének megindításával egyidejűleg a műemléki védelemre javasolt ingatlant, illetve területet, ha azt megsemmisülés vagy értékeinek eltűnése fenyegeti, továbbá a listára vett műemléki értéket határozatával legfeljebb egyéves időtartamra ideiglenes védelem alá helyezheti, és e határozat azonnali végrehajtását rendelheti el.

(2) Az ideiglenes védelem indokolt esetben egyszer és legfeljebb további egy évre meghosszabbítható.

(3) Az ideiglenes védelem alatt álló ingatlanokra - a 44. § (1) bekezdésének b) pontja és a 67-68. §-ok kivételével - a műemlékekre vonatkozó rendelkezéseket kell alkalmazni.

(4) Az ideiglenes védelem megszűnik:

a) ha a Hivatal a védetté nyilvánítás előkészítése során megállapítja, hogy a védetté nyilvánítás nem indokolt,

b) a védetté nyilvánításról szóló rendelet hatálybalépésével.

A védettség létrejötte

32. § A műemléki értékeket a miniszter a Hivatal előterjesztése alapján rendeletben nyilvánítja védetté. A rendeletnek tartalmaznia kell:

a) a védetté nyilvánítás tényét,

b) a védetté nyilvánított műemléki értékeket, a védelem célját,

c) a védelem fajtáját (műemlék, védett műemléki terület),

d) az egyedileg védett ingatlanra (ingatlanrészre) vonatkozó, elővásárlási joggal kapcsolatos rendelkezést,

e) a műemléknek a műemlékvédelmi bírság szerinti számítási kategóriájába sorolását,

f) a műemlék és a műemléki terület meghatározását, az azonosításához szükséges helyrajzi adatokkal.

33. § Egyes jelentős történeti és kulturális értékű, illetve veszélyeztetett helyzetű műemlékek és műemlékegyüttesek fokozott védelmét biztosítani kell. Ezek közül az e törvény mellékletében egyedileg meghatározott műemlékeket, illetve műemlékegyütteseket kizárólagos állami tulajdonban kell tartani. Amennyiben tulajdonjoguk az ingatlan-nyilvántartásban nem az állam javára van bejegyezve, és az nem az ingatlan-nyilvántartás hiányosságának vagy jogszabálysértésnek az eredménye, a tulajdonjogot az állam javára meg kell szerezni.

34. § A műemléket, valamint indokolt esetben fontosabb megközelítési pontjain a védett területet a Hivatal a jellemző adatokat ismertető „Műemlék” feliratú táblával jelöli meg.

A védettség megszüntetése

35. § (1) A védettség megszüntetésére akkor kerülhet sor, ha

a) a védetté nyilvánított műemlék megsemmisült, vagy

b) a műemléki jelentőségű terület, illetve a műemlék a védelem alapját képező értékeit helyreállíthatatlanul elvesztette,

c) a védelem tárgya a műemlék szakmai ismérveinek nem felel meg.

(2) A védettség megszüntetésére irányuló eljárás esetén a védetté nyilvánításra vonatkozó rendelkezéseket kell megfelelően alkalmazni.

A MŰEMLÉKVÉDELEM SAJÁTOS TÁRGYAI

Történeti kertek

36. § (1) A történeti kertet, ha az műemlékkel összefüggő kertépítészeti alkotás, műemléki védelemben kell részesíteni. A történeti kert, ha az a történeti városszerkezettel összefüggő kertépítészeti alkotás, műemlékké nyilvánítható.

(2) A történeti kertet lehetőleg eredeti funkciójának megfelelően, teljes eredeti területére kiterjedően kell védelem alá helyezni. A történeti kert műemléki védelme nem érinti a más jogszabály szerinti természetvédelmi oltalom, védettség hatályát.

Temetők és temetkezési helyek

37. § (1) Műemléki védelemben kell részesíteni azokat a temetőket vagy a temetőknek azokat a részeit, amelyek műemléki értékei a magyar történelem, a vallás, a kultúra és művészet sajátos kifejezői, illetve emlékei.

(2) Műemléki védelemben részesíthető:

a) a temető egész területe;

b) a temető körülhatárolt területrésze;

c) a síremlék, síremlékcsoportok, sírépítmények;

d) a temető egyéb tartozéka, illetőleg eleme.

(3) Műemléki védelem alatt álló temető (temetőrész) felszámolására engedély nem adható.

Műemléki területek

38. § Történeti tájként kell műemléki védelemben részesíteni az ember és a természet együttes munkájának eredményeként létrejött olyan kulturális (történeti, műemléki, művészeti, tudományos, műszaki stb.) szempontból jelentős, részlegesen beépített területet, amely jellegzetessége, egységessége révén topográfiailag körülhatárolható egységet alkot.

39. § Műemléki jelentőségű területként kell védeni az építmények, műtárgyak, valamint a hozzájuk tartozó területek (a továbbiakban együtt: ingatlanok) minden olyan csoportját, illetve olyan ipari vagy közlekedési területét, amely az adott település jellegzetes, történelmileg kialakult szerkezete, összképe, a tájjal való kapcsolata, tér- és utcaképei szempontjából műemléki védelemre és megtartásra érdemes.

40. § A védetté nyilvánított műemlékkel vagy műemléki jelentőségű területtel közvetlenül határos ingatlanok, a közterületrészek és a közterületrészekkel közvetlenül határos ingatlanok műemléki környezetnek minősülnek. A védetté nyilvánításról szóló rendelet sajátos viszonyok esetén ettől eltérően is kijelölheti a műemléki környezetet.

A MŰEMLÉKEK FENNTARTÁSA ÉS HASZNÁLATA

A műemlékek fenntartása

41. § (1) A műemlék fenntartásáról, jó karban tartásáról a műemlék tulajdonosa, vagyonkezelője, illetve a tulajdonosi jogok gyakorlója, továbbá az egyes állami tulajdonban lévő vagyontárgyak önkormányzatok tulajdonába adásáról szóló 1991. évi XXXIII. törvényben meghatározott ingyenes használója (a továbbiakban együtt: tulajdonos) e törvény szerint köteles gondoskodni.

(2) A műemlékeket épségben, jellegük megváltoztatása nélkül kell fenntartani. A fenntartási, jó karban tartási kötelezettség a műemlékek esetében a rendeltetésszerű használathoz szükséges műszaki állapot fenntartásán túlmenően kiterjed az azok sajátos értékeit képező építészeti, képző- és iparművészeti, valamint kertépítészeti alkotórészeire és tartozékaira, felszerelési tárgyaira.

42. § (1) Ha a műemlék tulajdonosának személye, lakóhelye, tartózkodási helye ismeretlen, a műemlék fenntartásáról - a tulajdonos költségére - a Hivatal gondoskodik.

(2) Az (1) bekezdésben foglaltakat kell alkalmazni akkor is, ha a műemléki védettség alatt álló ingatlan tulajdonjogával összefüggésben per van folyamatban, és e miatt a műemléket érintő, halaszthatatlan munkálatok elvégzése késedelemmel járhat.

A műemlékek használata

43. § (1) A műemlékeket a műemléki értékükhöz, jellegükhöz, történelmi jelentőségükhöz méltóan, a védett értékek veszélyeztetését kizáró módon kell használni, illetve hasznosítani.

(2) A műemlékek helyreállítása és használata során törekedni kell az eltávolított, fellelhető és azonosítható alkotórészek, tartozékok és berendezési tárgyak visszahelyezésére.

(3) A műemléki környezet területén minden változtatást, beavatkozást a műemlék városképi, illetőleg tájképi megjelenésének és értékei érvényesülésének kell alárendelni.

44. § (1) Műemlék bármely jogcímen való átruházásához, megterheléséhez, továbbá a vagyonkezelő kijelöléséhez vagy megváltoztatásához, illetve bármely jogügylethez, amelynek következtében az állam vagy önkormányzat tulajdonjoga megszűnik a műemlék felett

a) a miniszter jóváhagyása szükséges, ha a műemlék az állam tulajdonában van;

b) a Hivatal jóváhagyása szükséges, ha a műemlék - az egyes állami tulajdonban lévő vagyontárgyak önkormányzatok tulajdonába adásáról szóló 1991. évi XXXIII. törvény alapján - önkormányzati tulajdonba került.

(2) A Hivatal jóváhagyása szükséges:

a) műemlék épület társasházzá alakításához;

b) műemlék ingatlant terhelő használati (szolgalmi) jog alapításához.

(3) Jóváhagyás hiányában a jogügylet érvénytelen.

(4) Amennyiben a műemlék - az egyes állami tulajdonban lévő vagyontárgyak önkormányzatok tulajdonába adásáról szóló 1991. évi XXXIII. törvény alapján - az állami tulajdon fenntartása mellett az önkormányzat ingyenes használatába került, a fenti törvény 3. § (2) és (3) bekezdésében, 6. §-ában, valamint 27. § (4) bekezdésében foglalt körülmények megváltozása, illetve az ott megadott feltételek nem teljesítése esetén a miniszter - a Hivatal vagy az állami tulajdonú műemlékek kezelésére kijelölt központi szervezet kezdeményezése alapján - jogosult az ingyenes használati jog felülvizsgálatára, illetve megvonására.

45. § A műemlék egésze nem bontható le. A műemlék részleges bontása akkor engedélyezhető, ha

a) a műemlék egyes részeinek, illetőleg szerkezeti elemeinek megmentése céljából szükséges;

b) a műemlék helyreállításával kapcsolatban korábbi és jelentős építési korszak maradványának bemutatását, vagy a műemlék hiteles állapotát eltorzító idegen részek eltávolítását, illetve a műszaki állagbiztosítás vagy életveszély-elhárítás érdekében szükséges elkerülhetetlen beavatkozásokat célozza.

3. Fejezet

A KULTURÁLIS JAVAK VÉDELMÉRE VONATKOZÓ RENDELKEZÉSEK

Általános védelem

46. § E törvény alapján a muzeális intézményekben és a levéltárakban - valamint a könyvtárakban muzeális dokumentumként - őrzött kulturális javak védettnek minősülnek.

A kulturális javak védetté nyilvánítása

47. § (1) A kulturális örökség - a 46. § hatálya alá nem tartozó - pótolhatatlan és kiemelkedő jelentőségű javait, gyűjteményeit, azok megőrzése érdekében a Hivatal védetté nyilvánítja.

(2) Nem lehet védetté nyilvánítani az

a) alkotójuk tulajdonában levő,

b) az országba visszaviteli kötelezettséggel (kiállítás, tudományos vizsgálat stb. céljából) behozott, valamint

c) az Ltv. 33. §-ának (2) bekezdésében felsorolt

kulturális javakat.

48. § (1) A kulturális javak védetté nyilvánítására irányuló eljárást a Hivatal indítja.

(2) Az eljárás alá vont kulturális javak e törvény erejénél fogva ideiglenesen védettek, rájuk a védetté nyilvánított kulturális javakra vonatkozó előírásokat kell alkalmazni. Az ideiglenes védettség az eljárás jogerős befejezéséig áll fenn.

49. § A védetté nyilvánító határozat az államigazgatási határozatokra vonatkozó általános előírásokon kívül tartalmazza:

a) a védetté nyilvánított kulturális javak azonosításra alkalmas leírását, védetté nyilvánított gyűjtemény esetén a tárgyak leltárjegyzékét;

b) a tulajdonos nevét és címét;

c) a védetté nyilvánított kulturális javak, gyűjtemények őrzésének helyét;

d) a védettséggel kapcsolatban a védetté nyilvánított kulturális javak (gyűjtemény) elhelyezésével, őrzésével és kezelésével kapcsolatos feltételeket;

e) a kulturális javak örökségvédelmi bírságolási kategóriába történő besorolását.

Védetté nyilvánított kulturális javak védettségének megszüntetése

50. § A Hivatal a kulturális javak védettségét megszünteti, ha

a) a védetté nyilvánítás indokai nem állnak fenn;

b) a védett gyűjteményből vagy tárgyegyüttesből kikerült tárgy esetében akkor, ha annak egyedi jelentősége a védettség fenntartását nem indokolja;

c) a tárgy megsemmisült.

A védetté nyilvánított kulturális javakkal kapcsolatos különleges előírások

51. § (1) Védetté nyilvánított kulturális javak tulajdonjogát átruházni csak írásbeli szerződés alapján lehet.

(2) Védetté nyilvánított gyűjteményhez tartozó tárgy vagy védett tárgyegyüttes bármelyik darabja csak a Hivatal előzetes hozzájárulásával idegeníthető el.

(3) Védetté nyilvánított kulturális javak bírósági vagy államigazgatási eljárás során történt zár alá vételéről (foglalás, bűnügyi zárlat stb.), valamint a tárgy tulajdonjogát érintő egyéb körülményekről (zálogszerződés, öröklési szerződés stb.) a Hivatalt értesíteni kell.

(4) Ellenérték mellett történő tulajdonátruházás esetén az államot elővásárlási jog illeti meg. Az állam elővásárlási jogát a Hivatalon keresztül gyakorolja.

52. § (1) A védetté nyilvánított kulturális javak tulajdonosa (birtokosa) köteles a javakat épségben fenntartani, őrzésükről, szakszerű kezelésükről és megóvásukról gondoskodni.

(2) A védetté nyilvánított kulturális javakat, illetőleg a védetté nyilvánító határozatban foglaltak betartását a Hivatal a tárgy őrzési helyén jogosult ellenőrizni.

(3) A védetté nyilvánított kulturális javakkal kapcsolatos - a védetté nyilvánító határozatban szereplő - adatokban bekövetkezett változásokat a tulajdonos (birtokos) haladéktalanul, de legkésőbb a tudomására jutástól számított 8 napon belül köteles bejelenteni a Hivatalnak.

53. § A védetté nyilvánított kulturális javak tulajdonosait kötelezettségeikre tekintettel a külön jogszabályban meghatározott támogatások és kedvezmények illetik meg.

A kulturális javak külföldre történő kivitele

54. § A kulturális javakat csak az e törvényben meghatározottak szerint lehet az ország területéről kivinni.

Engedély nélkül kivihető kulturális javak

55. § A Hivatal engedélye nélkül vihetők ki az országból:

a) a 47. § (2) bekezdésének b)-c) pontjaiban meghatározott kulturális javak;

b) élő alkotók művei, kivéve a muzeális intézmény gyűjteményében nyilvántartásba vett, illetőleg védetté nyilvánított alkotásokat;

c) az 50 évnél nem régebbi kulturális javak, az 59. § (1) bekezdésének a)-c) pontjában megjelöltek kivételével.

Kiviteli engedélyezési eljárás

56. § Az 55. §-ban megjelölteken kívül kulturális javak - véglegesen vagy ideiglenesen - csak a Hivatal engedélyével vihetők ki az országból.

57. § (1) A kiviteli engedély iránti kérelmet a tulajdonosnak a külön jogszabályban megjelölt közgyűjtemény szakvéleményével együtt a Hivatalnál kell benyújtania.

(2) A kiviteli engedély tartalmazza a külföldre történő kivitelre engedélyezett tárgy azonosításra alkalmas adatait.

(3) A kiviteli engedélyt a kiállítástól számított egy éven belül lehet felhasználni, az engedélyt meghosszabbítani nem lehet.

(4) A kiviteli engedély nem helyettesíti a kulturális javak külföldre történő kiviteléhez szükséges egyéb engedélyeket.

(5) A kiviteli engedélyezési eljárás részletes szabályait külön jogszabály határozza meg.

58. § A Hivatal a kiviteli engedély alapjául szolgáló, a kérelemnek helyt adó határozatot azonnal végrehajthatóvá nyilváníthatja.

Végleges kiviteli engedély

59. § (1) A (2) bekezdésben meghatározott kivételekkel nem adható végleges kiviteli engedély

a) a 46. §-ban megjelölt javakra;

b) az e törvény alapján védetté nyilvánított tárgyakra;

c) a miniszter által kiviteli tilalom alá sorolt tárgyakra;

d) a Magyarország területéről származó régészeti leletekre;

e) a műemlékek, valamint a kulturális javak alkotórészeire, tartozékaira;

f) a kiemelkedő kulturális értéket képviselő ásványtani és őslénytani leletekre.

(2) Az (1) bekezdés a) pontjában megjelölt javakra akkor adható végleges kiviteli engedély, ha a kulturális javak külföldi cseréje a nemzeti kulturális érdeket, illetőleg muzeális intézmények, közgyűjtemények, egyházak gyűjteményi érdekét szolgálja.

60. § A kulturális javak végleges kivitelére vonatkozó eljárást a Hivatal felfüggeszti, ha a kiviteli engedélyezésben szereplő tárgy védetté nyilvánítását kezdeményezték.

Ideiglenes kiviteli engedély

61. § (1) Ideiglenes kiviteli engedély akkor adható, ha a tárgy kivitele nem veszélyezteti a kulturális érdekeket és a tárgy biztonságát.

(2) A 46. § hatálya alá tartozó, illetve a védetté nyilvánított kulturális javak ideiglenesen akkor vihetők ki az országból, ha a kivitel kulturális vagy tudományos célt szolgál.

(3) Ideiglenes kiviteli engedély csak érvényes biztosítási szerződés esetén, legfeljebb az abban meghatározott időtartamra adható.

III. Rész

A HIVATAL FELADATAI

62. § (1) A kulturális örökség védelmének hatósági feladatait - országos illetékességgel - a Hivatal látja el.

(2) A Hivatal az e törvényben, valamint a külön jogszabályokban meghatározott hatósági és szakhatósági feladatokat látja el.

63. § (1) A Hivatal építésügyi hatóságként jár el:

a) a műemléken végzendő minden olyan építési munka esetében, amely az építésügyi engedélyezés szabályai szerint engedélyköteles;

b) a műemlék ingatlant érintő területhasznosítási és telekalakítási ügyekben.

(2) A Hivatal engedélye szükséges a következő, egyébként építési vagy más hatósági engedélyhez nem kötött tevékenységekhez:

a) a védetté nyilvánított régészeti lelőhelyeken végzendő, 30 cm mélységet meghaladó földmunkával járó, illetőleg a terület jellegét veszélyeztető, befolyásoló változtatáshoz, munkálatokhoz;

b) a kulturális örökség jellegét és megjelenését tartósan érintő munkákhoz, tevékenységekhez;

c) reklámok műemléken történő elhelyezéséhez;

d) a műemlék falfelületeinek vagy szerkezeteinek tudományos vagy műszaki célú kutatására, feltárására irányuló munkákhoz;

e) a műemlék funkciójának, használati módjának megváltoztatásához;

f) műemlékhez tartozó ingatlanterületen fa kivágásához és telepítéséhez;

g) műemlék vagy egyes részeinek, illetve szerkezeti elemeinek más helyre szállításához, illetőleg szabadtéri múzeum keretében készülő rekonstrukcióba történő beépítéséhez;

h) a műemlékekkel és a védetté nyilvánított kulturális javakkal kapcsolatos megóvási (konzerválási), restaurálási vagy átalakítási munkákhoz;

i) védett kulturális örökségi objektumok jellegét és megjelenését befolyásoló fényforrás elhelyezéséhez, illetve üzemeltetéséhez.

(3) Műemlékvédelmi érdekből a Hivatal a műemlék felújítási, helyreállítási munkáinak engedélyezése során az országos építésügyi szabályoktól és a kötelezően alkalmazandó nemzeti szabványoktól eltérhet. Az eltérés akkor engedélyezhető, ha az alkalmazandó megoldás az élet- és vagyonbiztonság követelményeinek megfelel, vagy mindkettő más módon biztosítható.

(4) A Hivatal szakhatóságként jár el:

a) a nyilvántartott régészeti lelőhelyeken,

b) a műemléki területeken,

c) a kulturális javakkal kapcsolatban a külön jogszabályban meghatározott esetekben, valamint

d) e törvény 66. § (2) bekezdésében meghatározott esetben.

64. § A Hivatal a kulturális örökségvédelem körében

a) ellátja a Magyarországról jogtalanul kivitt, vagy ilyen módon behozott kulturális javak visszakövetelésével, illetőleg visszaadásával kapcsolatos teendőket;

b) részt vesz a jogtalanul eltulajdonított kulturális javak nemzetközi információcseréjében, és ellátja az ezzel kapcsolatos feladatokat;

c) gyakorolja az állam e törvényben meghatározott elővásárlási jogát;

d) vita esetén dönt arról, hogy valamely tárgy vagy jelenség a kulturális örökség körébe tartozik-e;

e) ellátja a miniszter által - eseti vagy állandó jelleggel - meghatározott egyéb feladatokat.

Előzetes nyilatkozat

65. § (1) A 63. § (1) bekezdésében, valamint (2) bekezdésének a)-d) és f)-g) pontjában meghatározott, továbbá a régészeti lelőhelyen végzendő, és a Hivatal hatósági, illetve szakhatósági engedélyéhez kötött tevékenységek esetén a Hivatal - kérelemre - köteles az elvégzendő munkák engedélyezésével kapcsolatos előzetes feltételekről 60 napon belül nyilatkozni (előzetes nyilatkozat).

(2) Ha az előzetes nyilatkozat alapjául szolgáló a körülmények lényegesen nem változtak, az egy éven belül induló engedélyezési eljárás során a Hivatal az előzetes nyilatkozatához kötve van.

Örökségvédelmi hatástanulmány

66. § (1) A Hivatal - külön jogszabályban meghatározott esetekben és tartalommal - az engedélyezés előfeltételeként előírhatja az érintett kulturális örökségre vonatkozó hatásvizsgálat elkészítését.

(2) Kötelező az örökségvédelmi hatástanulmány elkészítése a településrendezési eljárás (a településfejlesztési koncepció, a településrendezési terv, a helyi építési szabályzat és szabályozási terv) során.

Hatósági kötelezés

67. § (1) A Hivatal a védett kulturális örökségre vonatkozó szabályok megsértése esetén

a) felszólítja a tulajdonost (használót, kezelőt) a védett kulturális örökség fenntartására, jó karban tartására, illetve fenntartható használatára vonatkozó kötelezettségének teljesítésére;

b) elrendeli az engedély nélkül, illetve az engedélytől eltérően végzett munkák, átalakítások esetében az eredeti állapot helyreállítását, illetve a méltatlan használat megszüntetését.

(2) Amennyiben a tulajdonos az (1) bekezdésben foglaltaknak nem tesz eleget és ezzel a védett kulturális örökség veszélybe kerül, a Hivatal

a) a munkákat a tulajdonos helyett annak költségére és felelősségére elvégezteti, vagy

b) kezdeményezheti ingatlan esetében a kisajátítást, vagy

c) elrendeli a védett kulturális javak közgyűjteményben történő ideiglenes elhelyezését, vagy

d) kezdeményezi a vagyonkezelői szerződés felülvizsgálatát, illetve a használati jog megszüntetését.

(3) A Hivatal a (2) bekezdés a) és c) pontjában meghatározott kötelezettségek teljesítésére a tulajdonost, a használót, illetve az építtetőt egyetemlegesen kötelezi.

(4) A jogerős és végrehajtható határozatban megállapított követelés biztosítékául a Magyar Államot a védett kulturális örökséghez tartozó tárgyon jelzálogjog, valamint elidegenítési és terhelési tilalom illeti meg.

(5) A Hivatal által elvégeztetett munka költsége adók módjára behajtandó köztartozásnak minősül.

68. § (1) A Hivatal kulturális örökségvédelmi érdekből elrendelheti:

a) a védett kulturális örökséghez tartozó javak felülvizsgálatát, felújítását, helyreállítását;

b) olyan munkálatok elvégzését, amelyek a műemlék vagy a védett kulturális örökség történeti állapotának vagy korábbi történeti állapota meghatározott elemeinek feltárására, helyreállítására és bemutatására irányulnak.

(2) A Hivatalt terheli az (1) bekezdés alapján elrendelt munkálatok örökségvédelmi többletköltsége.

A tűrési kötelezettség

69. § (1) A védett kulturális örökség tulajdonosa, használója tűrni köteles a Hivatal által elrendelt vagy engedélyezett munkálatokat.

(2) Az elrendelt munkák csak a feltétlenül szükséges mértékben akadályozhatják tartósan a kulturális örökséghez tartozó javak rendeltetésszerű használatát.

70. § A kulturális örökség állapotának megőrzése érdekében az állagvédelemhez szükséges átlagos mértéket meg nem haladó jogszerűen előírt korlátozás, tilalom vagy kötelezés kártalanítási igényt nem keletkeztet.

Nyilvántartások

71. § A Hivatal hatósági nyilvántartást vezet:

a) a régészeti lelőhelyekről;

b) a régészeti feltárási engedélyekről;

c) a műemlékekről, ennek keretén belül a listára felvett műemléki értékekről;

d) a védetté nyilvánított kulturális javakról;

e) a kiviteli engedélyekről;

f) a muzeális intézmények működési engedélyeiről, valamint

g) az a-f) pontokban meghatározottakkal összefüggő, a kulturális örökség szempontjából fontos adatokról.

72. § (1) A hatósági nyilvántartás nyilvános, és hitelesen tanúsítja a benne szereplő kulturális örökség elemeinek védettségét. A kulturális örökség védelme érdekében a Hivatal a nyilvántartás egyes adataihoz való hozzáférést külön jogszabály alapján korlátozhatja.

(2) A nyilvántartás a kulturális örökség elemeinek azonosításához szükséges adatokat és tényeket tartalmazza.

73. § A védetté nyilvánított kulturális javak esetében a nyilvántartás tartalmazza:

a) a tárgy részletes leírását, valamint az azonosítását lehetővé tévő egyéb adatokat;

b) a tárgy tulajdonosának (birtokosának) nevét, anyja nevét, születési helyét és idejét, valamint lakcímét;

c) a tulajdonszerzés idejét és módját;

d) a tárgy - állandó, illetve ideiglenes - őrzési helyét;

e) a külön jogszabályban meghatározott egyéb adatokat.

74. § A régészeti, illetve a műemléki védettség tényének fennállását és jellegét az ingatlan-nyilvántartásban is fel kell tüntetni.

A hatósági eljárások szabályai

75. § (1) Az e törvényben nem szabályozott kérdésekben a Hivatal hatósági eljárására az államigazgatási eljárás általános szabályairól szóló 1957. évi IV. törvényt kell alkalmazni.

(2) A kulturális örökségvédelmi államigazgatási eljárásban a hatósági (szakhatósági) jogkört első fokon a Hivatal regionális szervezeti egységei, másodfokon a Hivatal elnöke gyakorolja.

(3) Az ügyintézési határidő:

a) ha a Hivatal építésügyi hatósági jogkörben, továbbá kulturális javak védetté nyilvánításában jár el, kilencven nap;

b) a 65. § (1) bekezdésében meghatározott esetekben hatvan nap;

c) amennyiben a Hivatal szakhatóságként jár el, harminc nap;

d) a 30. § (4) bekezdésében meghatározott esetben a bejelentéstől számított 45 nap.

A kulturális örökségi javak hozzáférhetővé tétele

76. § (1) A védett kulturális örökséghez tartozó javak tulajdonosai kötelesek a Hivatalnak - előzetes egyeztetés alapján - lehetővé tenni e javak egészének vagy meghatározott részének tanulmányozását, megtekintését, dokumentálását.

(2) Indokolt esetben műemlékek és a védett régészeti lelőhelyek nagyközönség által történő látogatásának időpontját és módját a Hivatal úgy köteles meghatározni, hogy az a tulajdonost (használót) az ingatlan rendeltetésszerű használatában vagy méltánylást érdemlő életviszonyaiban ne zavarja, kárt ne okozzon.

77. § (1) A régészeti emlékek bemutatására régészeti parkot, illetve régészeti bemutatóhelyet lehet létesíteni.

(2) A régészeti parkok és bemutatóhelyek működésére vonatkozóan a kulturális javak védelméről és a muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény muzeális intézményekre vonatkozó rendelkezéseit kell alkalmazni.

78. § A Hivatal élet-, illetve vagyonbiztonság, továbbá a védett érték megóvása érdekében megtilthatja, korlátozhatja, vagy előzetes engedélyhez kötheti a látogatást, megtekintést.

79. § A védetté nyilvánított kulturális javakat hozzáférhetővé kell tenni a nyilvánosság és a kutatás számára. Ennek érdekében a Hivatal kötelezheti a tulajdonost, hogy a védetté nyilvánított javakat kiállítás, illetve tudományos kutatás céljára közgyűjtemények számára rendelkezésre bocsássa. A tulajdonos érdekeinek figyelembevételével a kulturális javak átadásának időpontjáról, időtartamáról és feltételeiről a közgyűjtemény a tulajdonossal megállapodást köt.

80. § A kulturális örökség hozzáférhetővé tételénél törekedni kell a fogyatékos személyek esélyegyenlőségének megvalósítására.

Az örökségvédelem pénzügyi eszközeinek felhasználása

81. § A kulturális örökség védelmével kapcsolatos költségvetési pénzeszközöket - a Nemzeti Kulturális Örökség Minisztériuma, az állami tulajdonban levő műemlékek esetében a Miniszterelnöki Hivatal fejezetén belül - az alábbi feladatok költségeire figyelemmel kell meghatározni:

a) mentő feltárások támogatása;

b) a kulturális örökség védett, illetve védetté nyilvánított javai tulajdonosának (kezelőjének) támogatása;

c) a hatóság által a tulajdonosok helyett elvégzett munkák;

d) kisajátítás;

e) állami elővásárlás;

f) kártalanítás;

g) a régészeti emlék vagy lelet felfedezőjének jutalmazása;

h) műemléki helyreállítása;

i) a műemlékek fennmaradását és méltó hasznosítását is szolgáló helyi önkormányzati fejlesztési programok;

j) a műemléki többletköltség;

k) a határon túli magyar vonatkozású kulturális örökséggel kapcsolatos feladatok;

l) nyilvántartási feladatok;

m) a Hivatal által elrendelt próbafeltárások költségeire;

n) örökségvédelmi érdekű tudományos kutatási feladatok ellátására és szervezésére;

o) örökségvédelemmel kapcsolatos ismeretterjesztési és képzési feladatok ellátására.

Örökségvédelmi bírság

82. § (1) Azt a természetes vagy jogi személyt és jogi személyiséggel nem rendelkező szervezetet, aki (amely) az e törvényben engedélyhez kötött tevékenységet engedély nélkül vagy attól eltérő módon végzi, illetve a védetté nyilvánított, vagy e törvény erejénél fogva védelem alatt álló kulturális örökség elemeit megsemmisíti, megrongálja, örökségvédelmi bírsággal (a továbbiakban: bírság) kell sújtani.

(2) Bírsággal sújtható az, aki a jogszabály által előírt bejelentési kötelezettségének nem tesz eleget.

(3) A bírságot a Hivatal szabja ki.

(4) A bírság összegének megállapításánál mérlegelni kell:

a) a kulturális örökség elemének történeti, eszmei jelentőségét és egyediségét,

b) az okozott kár nagyságát.

83. § A bírság kiszabásának természetes személlyel szemben nincs helye,

a) ha az annak alapjául szolgáló magatartásnak, illetve cselekménynek a Hivatal tudomására jutásától számítva egy év, vagy

b) ha az annak alapjául szolgáló magatartásnak, illetve cselekménynek a befejezésétől huszonöt év eltelt.

84. § A meg nem fizetett bírság adók módjára behajtható köztartozásnak minősül. A bírságot kulturális örökségvédelmi célokra kell fordítani.

85. § A bírságolásra vonatkozó részletes szabályokat, valamint a bírság megállapításának alapjául szolgáló értékhatárokat és a bírság legmagasabb összegét a Kormány rendeletben határozza meg.

Elővásárlási jog

86. § (1) A kulturális örökséghez tartozó védetté nyilvánított javakra a Magyar Államot elővásárlási jog illeti meg

a) ingatlanok esetében akkor, ha ezt a védetté nyilvánító, illetőleg a védettséget módosító rendelet kimondja. Amennyiben a műemlékekre több elővásárlási jog áll fenn, első helyen az államot, második helyen az ingatlant kezelő önkormányzatot, harmadik helyen az ingatlan fekvése szerinti települési önkormányzatot illeti meg az elővásárlási jog;

b) védett kulturális javak ellenérték mellett történő tulajdonátruházása esetében.

(2) Az elővásárlási jog ingatlan-nyilvántartásba történő bejegyzését a Hivatal kezdeményezi.

(3) Az állam elővásárlási jogát a Hivatal gyakorolja.

Kisajátítás örökségvédelmi érdekből

87. § (1) A Hivatal kisajátítási eljárást kezdeményezhet, ha a védett régészeti lelőhely vagy műemlék örökségvédelmi érdekei másként nem biztosíthatóak, így különösen, ha az érintett ingatlan

a) tulajdonosa magatartásával a védett régészeti lelőhely vagy a műemlék fennmaradását veszélyezteti;

b) a védett régészeti lelőhely vagy műemlék feltárásához, védőövezetének kialakításához, megközelítéséhez, bemutatásához közérdekből szükséges;

c) korábban összefüggő történeti együttes része volt, és az eredeti egységbe való visszahelyezése és együttes használata örökségvédelmi szempontból közérdek.

(2) A kisajátításra egyebekben a kisajátításról szóló 1976. évi 24. törvényerejű rendelet és a 33/1976. (IX. 5.) MT rendelet rendelkezéseit kell megfelelően alkalmazni.

Európai jogszabályokhoz közelítés

88. § E törvény a Magyar Köztársaság és az Európai Közösségek és azok tagállamai közötti társulás létesítéséről szóló, Brüsszelben, 1991. december 16-án aláírt Európai Megállapodás tárgykörében, a megállapodást kihirdető 1994. évi I. törvény 3. §-ával összhangban az Európai Közösségek következő jogszabályaival összeegyeztethető szabályozást tartalmaz:

a) a Tanács 3911/92/EGK rendelete a kulturális javak exportjáról,

b) a Bizottság 752/93/EGK rendelete a 3911/92/EGK rendelet végrehajtásáról.

-----STARTING---POINT---VEGE---

IV. Rész

ZÁRÓ RENDELKEZÉSEK

Hatálybalépés

89. § (1) Ez a törvény - a (2) bekezdésben meghatározott kivétellel - a kihirdetését követő 90. napon lép hatályba, rendelkezéseit a hatálybalépése után indított eljárásokra kell alkalmazni.

(2) A melléklet e törvény kihirdetése napján lép hatályba.

Átmeneti rendelkezések

90. § Az e törvény hatálybalépése előtt védetté nyilvánított műemlékek és műemléki jelentőségű területek környezete a törvény alapján műemléki környezetnek minősül, kivéve, ha azt a korábbi védetté nyilvánító döntés más területnagyságra állapította meg.

91. § E törvény nem érinti a kulturális örökség javainak a korábbi jogszabályok alapján megállapított védettségét.

92. § Az 1998. január 1-jén műemléki védettség alatt álló ingatlanok tekintetében első helyen az államot, második helyen a kötelező feladatot ellátó helyi önkormányzatot, ennek hiányában az ingatlan fekvése szerinti települési önkormányzatot - fővárosban lévő ingatlan esetén a fővárosi és kerületi önkormányzatot megegyezésük szerint - elővásárlási jog illeti meg. Egyházi közösség (pl. szerzetesrend) működését biztosító, illetve hitéleti, oktatási, nevelési, egészségügyi, szociális, gyermek- és ifjúságvédelmi, továbbá kulturális célú, az egyház használatában lévő műemlék épület esetében a települési önkormányzat helyett második helyen a használót illeti e jog.

Felhatalmazások

93. § (1) Felhatalmazást kap a Kormány, hogy rendeletben:

a) szabályozza az örökségvédelmi bírsággal kapcsolatos részletes szabályokat, a bírság legmagasabb összegét, valamint a bírság megállapításának alapjául szolgáló értékhatárokat;

b) létrehozza a Hivatalt.

(2) Felhatalmazást kap a miniszter, hogy rendeletben megállapítsa

a) a kulturális örökség védetté nyilvánításának részletes szabályait;

b) a kulturális javak kiviteli engedélyezésének részletes szabályait;

c) a régészeti lelőhelyek védetté nyilvánítására vonatkozó szabályokat;

d) a régészeti feltárások részletes szabályait, és a környezetvédelmi miniszterrel egyetértésben a régészeti szempontból jelentős barlangok körét;

e) a régészeti lelőhelyek fenntartható használatát;

f) a régészeti lelőhely, a lelet megtalálójának anyagi elismerésére vonatkozó részletes szabályokat;

g) a műemlékvédelem sajátos tárgyaira vonatkozó szabályokat;

h) a műemléken történő reklámelhelyezés szabályait;

i) az örökségvédelmi hatástanulmányra vonatkozó szabályokat;

j) a kulturális örökség hatósági nyilvántartásának szabályait;

k) a kulturális örökséggel kapcsolatos tevékenységek szakmagyakorlási feltételeit;

l) a könyvtárakban levő muzeális dokumentumok kezelésével és nyilvántartásával kapcsolatos külön szabályokat;

m) a Hivatalra és annak eljárására vonatkozó részletes szabályokat.

Módosítások

94. § (1) A kulturális javak védelméről és a muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény (a továbbiakban: Kult. tv.) 1. §-ának a) és b) pontja helyébe a következő rendelkezés lép:

„(E törvény célja)

a) rendelkezni a nemzeti és az egyetemes történelem során felhalmozott és megőrzött kulturális javak védelméről, tudományos feldolgozásáról és közkinccsé tételéről,

b) a nemzeti és az egyetemes kulturális örökség megőrzése érdekében szabályozni az e javakkal kapcsolatos intézmények tevékenységét,”

(2) A Kult. tv. 5. §-a (1) bekezdésének a) pontja helyébe a következő rendelkezés lép:

(E törvény hatálya kiterjed)

„a) a kulturális örökségünkkel foglalkozó szervezetek tevékenységére, személyre és szervezetre,”

(3) A Kult. tv. II. részének címe helyébe a következő cím lép:

„(II. RÉSZ)

A MUZEÁLIS INTÉZMÉNYEK”

(4) A Kult. tv. 43. §-ának (4) bekezdése helyébe a következő rendelkezés lép:

„(4) Az országos múzeum vezetője főigazgató, akit a felügyeletet ellátó szerv pályázat útján - a miniszter véleményének kikérésével - bíz meg, illetőleg vonja vissza megbízatását.”

(5) A Kult. tv. 44. §-ának (3) bekezdése helyébe a következő rendelkezés lép:

„(3) Az országos szakmúzeum vezetője igazgató, akit a tulajdonos (fenntartó) - állami múzeum esetében a felügyeleti jogokat gyakorló miniszter - pályázat útján a miniszter véleményének kikérésével bíz meg, illetőleg vonja vissza megbízatását.”

(6) A Kult. tv. 45. §-ának (2)-(5) bekezdése helyébe a következő rendelkezések lépnek:

„(2) A megyei múzeumi szervezet az (1) bekezdésben meghatározott feladatok egységes ellátásának intézményrendszere, amelyen belül különböző szakmai besorolású, önálló működési engedéllyel rendelkező muzeális intézmények működnek.

(3) A megyei múzeumi szervezet irányító intézménye a megyei múzeum; igazgatója egy személyben a megyei múzeumi szervezet vezetője. A megyei múzeum gyűjteményi anyagában több muzeológiai szakág magas színvonalon képviselt. Gyűjtőterülete az adott megye és az abban található megyei jogú város területére terjed ki. E gyűjtőterülettől - szakmai és tudományos indokok alapján - a működési engedélyben eltérés engedélyezhető.

(4) A megyei múzeum:

a) elősegíti a megyei múzeumi szervezet, illetőleg a területen tevékenykedő más muzeális intézmények szakmai együttműködését, munkájuk összehangolását, valamint az illetékességi területén lévő egyéb kulturális javak védelmét;

b) a megye közigazgatási területén és a megyében levő megyei jogú városban ellátja a régészeti lelőhelyek szakmai nyilvántartását, mentését és régészeti feltárásokat végez;

c) szakmai nyilvántartása alapján adatokat szolgáltat a régészeti lelőhelyekről;

d) a régészeti feltárás esetén kívül előkerült régészeti leletet, illetve lelőhelyet a múzeum köteles a Hivatalnak haladéktalanul bejelenteni;

e) részt vesz a területén lévő régészeti emlékek és a műemlékek vissza nem építhető, illetőleg a helyszínen meg nem őrizhető töredékei és tartozékai muzeális közgyűjteményben történő elhelyezésében;

f) szakértőként részt vesz a régészetileg védett területek ellenőrzésében;

g) közreműködik a Hivatal területi feladatainak ellátásában.

(5) Megyei múzeumot az illetékes önkormányzat közgyűlése - a 39. § (2) bekezdés szerint - alapíthat, illetőleg jelölhet ki a fenntartásában lévő múzeumok közül. Vezetője igazgató, akit pályázat útján - a miniszter véleményének kikérésével - az önkormányzat bíz meg, illetőleg vonja vissza megbízatását.”

(7) A Kult. tv. 46. §-a előtti címben és a § szövegében a „regionális” szó helyébe a „területi” kifejezés lép.

(8) A Kult. tv. 46. §-ának (3) bekezdése helyébe a következő rendelkezés lép:

„(3) A területi múzeum vezetője igazgató, akit a miniszter véleményének kikérésével bíznak meg, illetőleg vonják vissza megbízatását. Megyei múzeumi szervezet részeként működő intézménynél erre a megyei múzeumi szervezet igazgatója, önálló jogi személyként működő múzeumnál a fenntartó (tulajdonos) jogosult.”

(9) A Kult. tv. 47. §-a helyébe a következő rendelkezés lép:

„47. § (1) A tematikus múzeum:

a) a kulturális javak egy meghatározott csoportját, illetve egy témát érintő gyűjtőkörrel, országos vagy korlátozott gyűjtőterülettel, vagy

b) egy muzeológiai szakterületet (szakágat) felölelő gyűjtőkörrel, korlátozott gyűjtőterülettel rendelkező intézmény.

(2) Vezetője igazgató, akit a miniszter véleményének kikérésével bíznak meg, illetőleg vonják vissza megbízatását. Megyei múzeumi szervezet részeként működő intézménynél erre minden esetben a megyei múzeumi szervezet igazgatója, önálló jogi személyként működő múzeumnál a fenntartó (tulajdonos) jogosult.”

(10) A Kult. tv. 48. §-ának (2)-(4) bekezdése helyébe a következő rendelkezések lépnek:

„(2) Az (1) bekezdésben meghatározott gyűjtemények lehetnek különösen: helytörténeti, intézménytörténeti, személyhez kötődő gyűjtemények, tematikus szakgyűjtemények, vallási és egyháztörténeti gyűjtemények.

(3) Közérdekű muzeális kiállítóhely az a jelentősebb önálló gyűjteménnyel nem rendelkező intézmény (pl. személyhez, eseményhez, szervezethez vagy földrajzi ponthoz kötődő emlékház, emlékpark, régészeti park, kastély, tájház, galéria stb.), amely a miniszter engedélyével jogosult a kulturális javak, régészeti lelőhelyek, illetőleg épületek vagy épületegyüttesek tartozékaikkal és berendezéseikkel együtt történő bemutatására.

(4) A közérdekű muzeális gyűjtemény, illetőleg kiállítóhely vezetőjét önálló jogi személyként működő muzeális intézmény esetében a tulajdonos (fenntartó), megyei szervezet vagy más múzeum részeként működő muzeális intézmény esetében annak (fő)igazgatója bízza meg, illetve vonja vissza megbízatását.”

(11) A Kult. tv. 52. §-a előtti cím helyébe a következő cím lép:

„Muzeális intézmények fenntartásának pénzügyi alapjai”

(12) A Kult. tv. 52. §-a c) pontjának harmadik francia bekezdése helyébe a következő rendelkezés lép:

„- valamennyi muzeális intézmény esetében pályázati úton.”

(13) A Kult. tv. 61. §-ának (5) bekezdése helyébe a következő rendelkezés lép:

„(5) A nemzeti könyvtárt nyilvános könyvárveréseken - a védett kulturális javak kivételével - elővásárlási jog illeti meg.”

(14) A Kult. tv. 92. §-a előtti cím helyébe a következő cím lép:

„A muzeális intézményekkel és a levéltárakkal, a nyilvános könyvtári ellátással, a közművelődéssel kapcsolatos központi költségvetési források”

(15) A Kult. tv. 1. számú mellékletének s) pontja helyébe a következő rendelkezés lép:

„s) kulturális javak: az élettelen és élő természet keletkezésének, fejlődésének, az emberiség, a magyar nemzet, Magyarország történelmének kiemelkedő és jellemző tárgyi, képi, hangrögzített, írásos emlékei és egyéb bizonyítékai, valamint a művészeti alkotások.”

95. § (1) Az Ltv. 3. §-a a következő r) és s) ponttal egészül ki:

„r) közlevéltár illetékessége (illetékességi köre): a maradandó értékű irattári anyagnak az a köre, amelyre vonatkozóan törvény közlevéltárba adási kötelezettséget ír elő, s amelyet az adott közlevéltár törvény rendelkezése, illetve fenntartójának döntése alapján köteles átvenni;

s) levéltári gyűjtőkör: a maradandó értékű, köziratnak nem minősülő irattári anyagnak, ha arra vonatkozóan törvény közlevéltárba adási, illetve a levéltárfenntartó levéltárba adási kötelezettséget nem ír elő, továbbá a természetes személyek maradandó értékű iratainak az a köre, amelyet az adott levéltár az őrizetében lévő levéltári anyag forrásértékének gazdagítása céljából gyűjt (ajándékként elfogad vagy megvásárol).”

(2) Az Ltv. 4. §-át megelőzően a következő új 3/A. §-sal egészül ki:

„3/A. § A maradandó értékű közirat és magánirat a kulturális javak, a levéltári anyag pedig a védett kulturális javak részét képezi. A maradandó értékű közirat és magánirat, továbbá a levéltári anyag védelmét, épségben és használható állapotban történő megőrzését az e törvényben, valamint a kulturális örökség védelméről szóló törvényben foglaltak szerint kell biztosítani.”

(3) Az Ltv. 5. §-ának (3) bekezdése a következő rendelkezéssel egészül ki:

„A csereszerződés megkötéséhez, valamint a nyilvános magánlevéltárban őrzött magánirat elidegenítéséhez a nemzeti kulturális örökség miniszterének engedélye szükséges. A védetté nyilvánított magánirat elidegenítésekor a kulturális örökség védelméről szóló törvényben foglaltak szerint kell eljárni.”

(4) Az Ltv. 6. §-ának (1) bekezdése helyébe a következő rendelkezés lép:

„(1) A levéltári anyagot, továbbá a 33. § (1) bekezdésében meghatározott magániratot csak a kulturális örökség védelméről szóló törvényben foglaltak szerint lehet kivinni az ország területéről.”

(5) Az Ltv. 10. §-a (2) bekezdésének második mondata helyébe a következő rendelkezés lép:

„Egységes iratkezelési szabályzatot ad ki az Országos Igazságszolgáltatási Tanács a bíróságok, a legfőbb ügyész pedig az ügyészségek részére.”

(6) Az Ltv. 14. §-át megelőző cím helyébe „A közlevéltárak és illetékességük, valamint gyűjtőkörük” cím lép.

(7) Az Ltv. 14. §-ának (2) bekezdése helyébe pedig a következő rendelkezés lép, egyidejűleg a § az alábbi (3) bekezdéssel egészül ki:

„(2) A közlevéltár illetékességét a köziratokat illetően e törvény, a köziratnak nem minősülő levéltári anyagot illetően a megyei (fővárosi) levéltárak tekintetében e törvény 18. §-a, a Magyar Országos Levéltár tekintetében a nemzeti kulturális örökség minisztere, egyéb közlevéltár tekintetében pedig - a nemzeti kulturális örökség miniszterének egyetértésével - a fenntartó határozza meg.

(3) A közlevéltár gyűjtőköre minden olyan, a 3. § s) pontjában meghatározott maradandó értékű magániratra kiterjed, amely a közlevéltár őrizetében lévő levéltári anyaghoz illeszkedik, annak forrásértékét gazdagítja.”

(8) Az Ltv. 22. §-ának (2) és (3) bekezdése helyébe a következő rendelkezés lép, egyidejűleg a § az alábbi (4) bekezdéssel egészül ki:

„(2) A közlevéltár az őrizetében lévő levéltári anyagban kutatást végző személy részére - a kutatás megkezdése előtt - látogatói jegyet ad ki. A látogatói jegy az adott közlevéltárban - évenkénti meghosszabbítással - folyamatosan használható.

(3) A látogatói jegy kiadásakor a közlevéltár nyilvántartásba veszi a kutató nevét, anyja nevét, születési helyét és idejét, lakcímét, továbbá a személyazonosságát igazoló okmány számát.

(4) A közlevéltár a kutatásra átadott levéltári anyagról nyilvántartást vezet, és a kutató személyes adatainak védelméről az Avtv. rendelkezései szerint gondoskodik.”

(9) Az Ltv. 24/A. §-ának (3) bekezdése helyébe a következő rendelkezés lép:

„(3) A Kormány felhatalmazást kap arra, hogy személyes adatot - ideértve a különleges adatot is - tartalmazó levéltári anyag másolatának, a történelmi eseményekről folytatott kutatások eredményeinek bemutatása céljából, külföldi tudományos intézmény részére, a 24. § (1) bekezdésében meghatározott védelmi idő lejárta előtt történő átadása tárgyában adatvédelmi szerződést kössön.”

(10) Az Ltv. 30. §-a (2) bekezdésének b) pontja helyébe a következő rendelkezés lép:

„b) levéltári anyagának nyilvántartásával, szakszerű, biztonságos őrzésével, feldolgozásával és használatának biztosításával összefüggő feladatait a nyilvános magánlevéltárak részére előírt szakmai követelmények szerint látja el;”

(11) Az Ltv. 33. §-a helyébe a következő rendelkezés lép:

„33. § (1) A Kulturális Örökségvédelmi Hivatal (a továbbiakban: Hivatal), a kulturális örökség védelméről szóló törvény alapján - a (2) bekezdésben felsorolt kivételekkel - védett levéltári anyaggá nyilváníthatja a nem levéltárban, muzeális intézményben és könyvtárban őrzött, 50 évnél régebben keletkezett maradandó értékű magániratokat, továbbá a keletkezés idejétől függetlenül:

a) a társadalmi, politikai, gazdasági, kulturális és tudományos életben jelentős szerepet betöltő személyek irathagyatékát;

b) a jogutód nélkül megszűnt, nem közfeladatot ellátó szervek irattári anyagának maradandó értékű részét, kivéve a csődeljárásról, a felszámolási eljárásról és a végelszámolásról szóló 1991. évi IL. törvény 53. §-ának (3) bekezdésében és 76. §-ában meghatározott iratokat;

c) a privatizált állami gazdálkodó szervezet privatizálás előtt keletkezett irattári anyagának a 34. § (3) bekezdésében meghatározott részét;

d) működő, nem közfeladatot ellátó szerv irattári anyagának maradandó értékű részét, ha azt a tulajdonos - a gazdálkodó szervezet eladásával együtt történő irattárátadást kivéve - kereskedelmi forgalomba kívánja bocsátani;

e) a nyilvános magánlevéltárak nyilvántartásából törölt magánlevéltárban őrzött iratokat.

(2) Nem nyilvánítható védetté:

a) az a magánirat, amely tulajdonosával kapcsolatos, vagy annak személyes tevékenysége során keletkezett, és amelyet a tulajdonos rendeltetésszerűen tart magánál;

b) működő szerv irattári anyaga, kivéve az (1) bekezdés c) és d) pontjában meghatározott iratokat.

(3) A Hivatal határozatban kötelezheti a tulajdonost arra, hogy védetté nyilvánított levéltári anyagát biztonsági másolat elkészítése céljából - meghatározott időtartamra - a Magyar Országos Levéltárnak átadja. A levéltári anyag oda- és visszaszállításáról - a tulajdonossal történt megállapodás szerint - a Magyar Országos Levéltár gondoskodik.

(4) A (3) bekezdésben meghatározott biztonsági másolatot a Magyar Országos Levéltár őrzi meg. A biztonsági másolatról további másolat készítését, valamint az abban folytatható kutatást a tulajdonos, ha a kutatás személyhez fűződő jogait vagy jogos érdekeit sértené, meghatározott időtartamra szólóan megtilthatja.

(5) A magániratok védetté nyilvánítására és a védetté nyilvánított levéltári anyagra egyebekben a kulturális örökség védelméről szóló törvényben foglaltakat kell alkalmazni.”

(12) Az Ltv. 34. §-ának (1) és (2) bekezdése helyébe a következő rendelkezés lép:

„34. § (1) Az a tulajdonos, aki 50 évnél régebben keletkezett iratait, továbbá a 33. § (1) bekezdésének a)-b) és d) pontjában meghatározott iratait - a nyilvános árverésen történő értékesítés kivételével - kereskedelmi forgalomba kívánja bocsátani, köteles azt először a Magyar Országos Levéltárnak megvételre felajánlani vagy védetté nyilvánítás céljából bemutatni. Ha a Magyar Országos Levéltár megállapítja, hogy a bemutatott irat (irategyüttes) tartalmát vagy egyéb jellegzetességeit tekintve megfelel a 3. § j) pontjában meghatározott ismérveknek, de a tulajdonos által megjelölt vételárat nem tudja kifizetni, javaslatot tesz a Hivatalnak az irat (irategyüttes) védetté nyilvánítására.

(2) Ha az (1) bekezdésben felsorolt iratokat, valamint a védetté nyilvánított levéltári anyagot a tulajdonos vagy annak hozzájárulásával a jogos birtokos külföldre kívánja vinni, a kiviteli engedély iránti kérelmét a Magyar Országos Levéltárnál vagy bármely vidéki székhelyű megyei önkormányzati levéltárnál nyújthatja be. A levéltár a kérelmet szakvéleményével együtt a Hivatalhoz továbbítja.”

(13) Az Ltv. 35. §-ának (5) bekezdése helyébe a következő rendelkezés lép:

„(5) Felhatalmazást kap a nemzeti kulturális örökség minisztere, hogy rendeletben szabályozza a 23. § (3) bekezdésében meghatározott kuratórium, valamint a levéltári szakfelügyelet és a levéltári szakmai testületek működését.”

(14) E törvény hatálybalépésével egyidejűleg az Ltv. 3. §-ának p) pontjában az „irányadóak.” szövegrész helyébe az „irányadóak;” szövegrész, 4. §-ában a „levéltári anyag” szövegrész helyébe a „maradandó értékű iratok” szövegrész, 5. §-ának (2) bekezdésében a „védett levéltári anyagra” szövegrész helyébe a „védetté nyilvánított maradandó értékű magániratra” szövegrész, 13. §-ának b) pontjában a „gyűjti (jogszabály alapján vagy ajándékként átveszi, illetőleg megvásárolja),” szövegrész helyébe a „jogszabály alapján átveszi, illetőleg gyűjti,” szövegrész, 17. §-a (2) bekezdésének j) pontjában az „a kutatási korlátozás alól felszabadult iratok jegyzékét;” szövegrész helyébe az „és működésük fontosabb adatait;” szövegrész, 22. §-ának (1) bekezdésében a „kérelemre” szövegrész helyébe az „a kutatni kívánt téma megjelölését tartalmazó kérelemre” szövegrész, 30. §-a (1) bekezdésének első mondatában a „Magyar Országos Levéltárnál” szövegrész helyébe a „Nemzeti Kulturális Örökség Minisztériumánál” szövegrész, 30. §-a (1) bekezdésének második mondatában a „Magyar Országos Levéltár” szövegrész helyébe a „levéltári szakfelügyelet” szövegrész lép.

96. § A statisztikáról szóló 1993. évi XLVI. törvény a következő 25/A. §-sal egészül ki:

„25/A. § A 17. § (2) bekezdésében foglalt egyedi adat a köziratokról, a közlevéltárakról és a magánlevéltári anyag védelméről szóló 1995. évi LXVI. törvény (a továbbiakban: Ltv.) alapján a következők szerint kutatható:

a) a személyes adatot tartalmazó egyedi adat az Ltv. 24-24/A. §-aiban foglaltaknak megfelelően,

b) a jogi személy a jogi személyiséggel nem rendelkező gazdálkodó szervezetet, valamint gazdasági tevékenységére vonatkozóan az egyéni vállalkozó egyedi adata a tárgyidőszakot követő tizenöt év elteltével

kutatható.”

97. § (1) Az Évt. 9. §-ának (3) bekezdése a következő mondattal egészül ki:

„Kivéve azok a külön jogszabályban meghatározott államigazgatási szervek, amelyek a településrendezési eljárás során az eljárásban szakhatóságként vesznek részt.”

(2) Az Évt. 9. §-ának (7) bekezdése helyébe a következő szövegrész lép:

„(7) A helyi építési szabályzat és a településrendezési tervek a (2)-(6) bekezdésben előírt véleményeztetési és szakhatósági eljárás lefolytatása nélkül nem fogadhatók el.”

98. § A temetőkről és a temetkezésről szóló 1999. évi XLIII. törvény (a továbbiakban: Temtv.) 41. §-ának (1) bekezdése az alábbi h) ponttal egészül ki:

(Felhatalmazást kap a Kormány, hogy rendeletben állapítsa meg:)

„h) a Nemzeti Kegyeleti Bizottság javaslatára a „Nemzeti Gyásznap” állandó vagy eseti meghatározására, a gyász nemzeti méretű kifejezésére és megformálására vonatkozó szabályokat.”

99. § Ahol jogszabály Országos Műemlékvédelmi Hivatalt, az Országos Műemlékvédelmi Hivatal Műemlékfelügyeleti Igazgatóságát vagy Kulturális Örökség Igazgatóságot említ, azon az e törvényben meghatározott Kulturális Örökségvédelmi Hivatalt kell érteni.

Hatályon kívül helyezések

100. § E törvény hatálybalépésével egyidejűleg hatályát veszti:

a) műemlékvédelemről szóló 1997. évi LIV. törvény, valamint a módosításáról rendelkező 1998. évi LXXXVI. törvény 49. §-a és a 2000. évi XXVI. törvény,

b) a Kult. tv. címéből a „kulturális javak védelméről” szövegrész, 5. §-ának (5)-(6) bekezdése, 7-37. §-ai, 38. § (3) bekezdése, a 44. §-a előtti címből és a 44. § szövegéből a „gyűjtőkörű” kifejezés, a 46. §-ának (4) bekezdése, az 50-51. §-ai, az 52. § c) pontjának első francia bekezdése és d) pontja, 89. §-a, 98. §-ának (4)-(7) bekezdése, 99. §-a, 100. §-a (1) bekezdésének a) pontja, 100. §-ának (2) bekezdése, 100. §-a (3) bekezdésének a)-c), valamint h) és k) pontjai, 100. § (4) bekezdése, 1. számú mellékletének x)-zs) pontjai,

c) az Ltv. 8. §-ának a) pontja, 10. §-ának (4) bekezdéséből a „valamint a Legfelsőbb Bíróság” szövegrész, 17. §-a (2) bekezdésének b) pontja, c) pontjából a „valamint vezeti a védett levéltári anyag központi nyilvántartását” szövegrész, 17. §-a (2) bekezdésének l) pontjából az „a 33. § (5) bekezdésében és” szövegrész, 34. §-ának (4) bekezdése, továbbá 34/D. §-a,

d) az Évt. 52. §-a (6) bekezdésének utolsó mondata,

e) a Temtv. 3. § e) pontjából „a műemléki védelem alatt álló, vagy” szövegrész és a 15. § (3) bekezdésének d) pontja.

Melléklet a 2001. évi LXIV. törvényhez

Az állam kizárólagos tulajdonában tartandó műemlékek és műemlékegyüttesek jegyzéke

 1. BUDAPEST

 

 

 

 I. kerület

 

 

 A volt királyi palota és a Szent György téri - Színház utcai épületegyüttes a hozzá tartozó területekkel:

 Szent György tér 1., 2.

 Sándor-palota

 6457

 Szent György tér 6.

 Királyi Palota (A-B-C-D-E-F épület) a középkori királyi palota romjaival és a kapcsolódó erődrendszerrel, a Ny-i és D-i várkerttel és Szent György térrel

 6452/1, 6452/3, 6453/2, 6456/1

 Szent György tér 3.

 volt Honvédelmi Minisztérium, Teleki-palota és udvari istálló területe és maradványai

 6462

 Színház u. 1-3.

 volt karmelita templom, Várszínház

 6459

 Színház u. 5-11.

 volt karmelita rendház

 6460

 Ybl Miklós tér 2-6.

 Várkert bazár és csatlakozó lakóházak

 6452/2

 Anna u. 1. (Tárnok u. 18.)

 lakóház (Patikamúzeum)

 6501

 Apród u. 1-3.

 Semmelweis Ignác szülőháza (múzeum)

 6332

 Dísz tér 15.

 De la Motte-palota

 6471

 Döbrentei tér 9.

 Rudas fürdő

 5542, 5539, 5540, 5541

 Kapisztrán tér 2., 3., 4.

 Nándor laktanya, Hadtörténeti Intézet és Múzeum

 6636

 Kapisztrán tér 6.

 az egykori Mária-Magdolna templom tornyának és falainak maradványai

 6639/1, 6639/2

 Táncsics Mihály u. 1.

 volt lakóház, ma irodaház

 6540

 Táncsics Mihály u. 7.

 Erdődy-palota, Zenetudományi Intézet és Zenetörténeti Múzeum

 6545

 Táncsics Mihály u. 9.

 Táncsics Mihály börtöne, az Erdélyi-bástya és Kammerhof

 6546

 

 

 

 II. kerület

 

 

 Bem J. u. 20.

 volt Ganz törzsgyár (múzeum)

 13545/2

 Budakeszi út 93-95.

 budaszentlőrinci pálos kolostor és templom romjai

 10897/2, 10896, 10894/4, 10898, 10900, 10899, 10894/5

 Fő u. 82-86., Ganz u. 4.

 Király fürdő

 13578

 Frankel Leó út 33., Árpád fejedelem útja 8.

 Császár fürdő

 14479/2

 Hűvösvölgyi út 78., Fekete István u. 1-3.

 Mátyás király nyéki vadászkastélyának romjai

 11117/16

 Mecset u. 14.

 Gül Baba türbéje

 13431

 Szajkó u. 14-16., Fekete István u. 11.

 Nyék középkori templomának romjai

 11117/23

 Pesthidegkút, Templom u. 12.

 volt Klebelsberg-kastély

 54281, 54282/1, 54282/2, 54283

 

 

 

 III. kerület

 

 

 Aquincum, Szentendrei út

 római polgárváros romegyüttese (múzeum)

 19343/8

 Fő tér 1.

 Zichy-kastély épületegyüttese

 18019

 Hajógyári sziget

 az aquincumi helytartó palotájának maradványai

 18386/4

 Meggyfa u.

 római ház maradványai (múzeum)

 18529/20

 Pacsirtamező u.

 római katonai amfiteátrum romjai

 17599

 Szentendrei út

 római polgárvárosi amfiteátrum romjai

 19416

 

 

 

 V. kerület

 

 

 Ferenciek tere 6.

 Egyetemi Könyvtár

 24186

 József A. u. 6. (Nádor u. 2.)

 volt lakóház, ma irodaház (Pollack Mihály egykori saját háza)

 24513

 Károlyi M. u. 16.

 Károlyi-palota (Petőfi Irodalmi Múzeum) és Károlyi-kert

 24166/1, 24166/2 (park)

 Kossuth L. tér 1., 2., 3.

 Országház

 24894

 Kossuth L. tér 11.

 Földművelésügyi Minisztérium

 24891

 Kossuth L. tér 12.

 volt Kúria (Néprajzi Múzeum)

 24898

 Március 15. tér

 Contra Aquincum maradványai

 24314

 Vigadó tér 2.

 Pesti Vigadó

 24429/1

 

 

 

 VI. kerület

 

 

 Andrássy út 22.

 Magyar Állami Operaház

 29209

 Andrássy út 67.

 régi Zeneakadémia

 29498

 Andrássy út 69.

 régi Műcsarnok

 29499

 Andrássy út 71.

 Képzőművészeti Főiskola

 29500, 29501, 29502

 Bajza u. 41.

 régi pesti Kálvária

 28345

 Liszt Ferenc tér 8.

 Liszt Ferenc Zeneművészeti Főiskola

 29406

 Teréz körút 55., 53., 51.

 Nyugati pályaudvar felvételi épülete

 28224/9

 

 

 

 VIII. kerület

 

 

 Baross tér

 Keleti pályaudvar felvételi épülete

 32951/1

 Bródy S. u. 4.

 lakóház

 36559/4

 Illés u. 25.

 Festetics-villa és pálmaház a Füvészkertben

 36177

 Kerepesi temető

 a temető egész területe az állami tulajdonú védett síremlékekkel együtt

 38821/2

 Múzeum krt. 4-6-8.

 Tudományegyetem (ELTE)

 36558/5

 Múzeum krt. 14-16.

 Magyar Nemzeti Múzeum

 36560

 Múzeum u. 11.

 Károlyi-palota

 36563

 Ötpacsirta u. 2.

 Almásy-Andrássy-palota

 36581

 Pollack Mihály tér 3. (Bródy S. u. 3.)

 Festetics-palota

 36587/2

 Pollack Mihály tér 4. és 10. (Múzeum u. 4.)

 Esterházy-palota Károlyi-palota

 36582

 Üllői út 80-82.

 volt Ludovika főépülete, együttese és parkja

 36030

 

 

 

 IX. kerület

 

 

 Fővám tér 7-9.

 volt Fővámház, Közgazdaságtudományi Egyetem

 37058

 Üllői út 33-37.

 Iparművészeti Múzeum

 36862

 

 

 

 XI. kerület

 

 

 Gellérthegy

 Citadella

 5412

 Hunyadi János út

 albertfalvai római tábor maradványai

 43584/1

 Műegyetem rakpart 1., 2., 3., 4., 5., 6.

 Budapesti Műszaki Egyetem épületei

 5534

 

 

 

 XIV. kerület

 

 

 Hősök tere műemléki együttese:

 Szépművészeti Múzeum Műcsarnok Millenniumi Emlékmű

 29732/1 29732/1 29732/1

 Stefánia út 14.

 Földtani Intézet

 32827

 Városliget, Széchenyi-sziget

 Vajdahunyad vára, Magyar Mezőgazdasági Múzeum

 29732/1

 

 

 

 XXII. kerület

 

 

 Csókássy Pál u. 11-13.

 Rudnyánszky-kastély (kastélymúzeum) együttese és parkja

 232438, 232435, 232436, 232437, 232422, 231745

 Szent Flórián tér

 római tábor maradványai

 232420, 232421, 232422, 232418, 232419, 232435

 

 2. BARANYA MEGYE

 

 

 

 DUNASZEKCSŐ, Rév u. 4.

 Jankovich-kúria

 732/2

 KÁSÁD, Rákóczi út 28.

 horvát tájház

 72

 MAGYAREGREGY

 Márévár

 0196

 PÉCS, Apáca u. 14.

 Ókeresztény sírkápolna

 18387/A/7

 PÉCS, Nyár u. 8.

 Idrisz Baba türbéje

 4955

 PÉCS, Rákóczi út 2.

 Jakováli Hasszán pasa dzsámija

 4127

 PÉCS, Szent István tér

 Ókeresztény mauzóleum

 18392/1

 PÉCS, Szepessy I. u. 3.

 Egyetemi Könyvtár

 18366

 PÉCS, Jakabhegy

 pálos templom- és kolostorrom

 089/5

 PÉCSVÁRAD

 vár

 1281

 SIKLÓS

 vár

 1174

 SZÁSZVÁR

 vár

 278

 SZIGETVÁR

 vár

 1733

 

 

 

 3. BÁCS-KISKUN MEGYE

 

 

 

 KECSKEMÉT, Katona J. tér 2.

 volt ferences kolostor (Kodály Intézet)

 478/1

 LAJOSMIZSE, Alsóbene 225.

 tanyamúzeum

 056/3

 

 

 

 4. BÉKÉS MEGYE

 

 

 

 GYULA, Kossuth u. 15.

 vár-szigeterőd műemléki együttese: Harruckern-Wenckheim-Almássy-kastély (ma csecsemőotthon) együttese és parkja

 2637/1, 2637/2

 GYULA, Várfürdő út 2.

 volt lovarda (ma uszoda)

 2641/1

 GYULA, Várfürdő út

 gótikus várkastély, Corvin János rondellája és külső várfal bástyákkal

 2634/2

 MEZŐHEGYES

 az Állami Ménesbirtokhoz tartozó műemlékegyüttes

 905/2

 Csekonits park

 víztorony és szivattyúház

 905/2

 Hild János tér

 központi magtár

 677/1

 Kossuth u. 41-43.

 sütöde, szárazmalom, lakóház, ipari épület

 818, 820

 Kozma F. u. 6.

 üzemi konyha, csikóscsárda

 870/1

 Kozma F. u. 14.

 kettős tiszti lak

 860/5/A

 Kozma F. u. 28.

 déli nagy diadalív

 725/2

 Kozma F. u. 28.

 déli reprezentatív kaszárnya (ma lakóház) és empire kapu

 704

 Kozma F. u. 30.

 ménesparancsnoki épület (ma székház)

 704

 Kozma F. u. 32.

 északi reprezentatív kaszárnya (ma Hotel Nonius) és empire kapu

 726

 Kozma F. u. 32.

 északi nagy diadalív

 725/3

 Kozma F. u.

 fedeles lovarda

 730

 Kozma F. u.

 központi istálló

 729

 Kozma F. u.

 harangláb a Hotel Nonius előtt

 729

 Posta u. 1.

 vadászvendéglő

 8

 18-as major

 gabonaüzemi zabsilótorony

 04/10

 18-as major Ómezőhegyes

 1. és 2. számú csikóslak

 1034/4

 18-as major Ómezőhegyes

 sertéstelepi zabsilótorony

 1041/8

 21-es major Kamarás

 harangláb

 0417/17

 21-es major Kamarás

 magtár

 0417/18

 23-as major Fűperegpuszta

 zabsilótorony

 0264/6

 39-es major Árkospuszta

 zabsilótorony és harangláb

 056/7

 48-as major Külsőperegpuszta

 csikóslak

 0121/3

 56-os major

 zabsilótorony

 0203/40

 57-es major Peregpuszta

 elevátor-magtár

 0185/1

 57-es major Peregpuszta

 komlószárító

 0191/14

 57-es major Peregpuszta

 harangláb

 0191/15

 66-os major Csatókamarás

 zabsilótorony

 0369/5

 79-es major

 zabsilótorony

 038

 SZABADKÍGYÓS, Kastély u.

 Wencheim-katstélyegyüttes és parkja

 384

 SZARVAS, Szabadság u. 2.

 Bolza-kastély és parkja

 1

 SZARVAS, Anna-liget

 Csáky-kastély és parkja

 01294/3

 

 

 

 5. BORSOD-ABAÚJ-ZEMPLÉN MEGYE

 

 

 

 BOLDOGKŐVÁRALJA

 Várrom

 1118/1

 EDELÉNY, Borsodi út 7.

 L'Huillier-Coburg-kastély és parkja

 48, 49, 50

 FÜZÉR, Várhegy

 várrom

 0161

 FÜZÉRRADVÁNY, Kossuth u. 2.

 Károlyi-kastélyegyüttes és parkja

 247,2

 GÖNC, Kossuth u. 85.  és 85/A

 huszita ház

 1126/1

 GÖNC, Dobogóhegy

 pálos templom- és kolostorrom

 065/1

 KOMLÓSKA, Rákóczi u. 50.

 rutén tájház

 195

 KURITYÁN

 pálos templom- és kolostorrom

 040/2

 MARTONYI, Háromhegy

 pálos templom- és kolostorrom

 022/1

 MÁD, Rákóczi u. 75.

 zsinagóga

 878/5

 MISKOLC, Bükkszentlélek

 pálos templom- és kolostorrom

 01108/2

 MISKOLC, Diósgyőr

 vár

 32827/1

 MISKOLC, Hámor, Újmassa

 őskohó

 01130

 ÓNOD

 várrom

 0156

 PÁCIN, Kossuth-kert

 Mágochy-Alaghy-Sennyei-kastély és parkja (múzeum)

 1/1, 1/2

 SÁROSPATAK

 Rákóczi-várkastély és parkja

 169

 SZOMOLYA, Toldi u. 28-30.

 barlanglakás és udvara

 277, 278, 279

 SZÖGLIGET

 Szádvár romjai

 076/5

 TARD, Béke u. 55. és 57.

 tájház

 1257, 1256

 

 

 

 6. CSONGRÁD MEGYE

 

 

 

 FÁBIÁNSEBESTYÉN Külső dűlő 48.

 szélmalom

 080/13

 SZEGVÁR, Kossuth tér 1.

 volt Károlyi-kastély

 789

 

 

 

 7. FEJÉR MEGYE

 

 

 

 ALCSÚTDOBOZ

 Habsburg-kastély maradványai és parkja

 078

 BICSKE, Kossuth u. 42.

 Battyhány-kastély és parkja

 1896/1, 1906

 CSÁKVÁR, Kastélypark u. és Szent Vince u.

 Esterházy-kastély együttese és parkja

 193/1, 193/2, 194, 195, 196, 214/1, 214/6, 0246

 CSÓKAKŐ

 várrom

 018/3

 DÉG, Hunyadi u. 11.

 Festetics-kastély, „Hollandi ház” és kastélypark

 1102, 1101, 0123/1, 0123/4, 0123/5

 FEHÉRVÁRCSURGÓ Petőfi u.

 Károlyi-kastély és parkja

 023/5, 023/6, 591, 592, 610/1, 610/2, 610/3, 610/4, 611, 612, 615/1, 618

 FÜLE, Széchenyi u. 107.

 tájház

 189

 ISZKASZENTGYÖRGY Rákóczi u.

 Amadé-Bajzáth-Pappenheim-kastélyegyüttes és parkja

 1, 2, 525, 528/1, 528/2, 529, 530

 MARTONVÁSÁR Emlékezés tere

 Brunszvik-kastélyegyüttes és parkja

 174

 NÁDASDLADÁNY, Április 4. u.

 Nádasdy-kastély és parkja

 242/3, 242/2

 LOVASBERÉNY, Fehérvári út

 Cziráky-kastélyegyüttes, kápolna és kastélypark

 1010, 1011/1, 1011/2, 0178/2, 0178/3, 0182

 SOPONYA, Nagyláng, Dózsa Gy. u.

 Zichy-kastélyegyüttes és parkja

 367, 368, 369, 370, 371/1, 371/3, 371/4, 371/5, 373, 374, 400

 SZÉKESFEHÉRVÁR Koronázó tér

 Romkert, koronázó templom romjai

 134, 399

 TÁC, Fövenypuszta

 Gorsium

 025, 026, 028

 

 8. GYŐR-MOSON-SOPRON MEGYE

 

 

 

 DÉNESFA, Fő u. 19.

 Cziráky-kastélyegyüttes és parkja

 111, 117, 118/1

 FERTŐD

 Esterházy-kastély teljes műemléki együttese:

 

 

 erdő

 015

 

 Kelemente patak

 016

 

 erdő

 017

 

 út

 018

 

 erdő

 019/2

 

 út

 020

 

 erdő

 021/1

 

 erdő

 021/2

 

 út

 022

 

 út

 023/1

 

 vendéglő

 023/2

 

 út

 023/3

 

 út

 024

 

 erdő

 025/1

 

 erdő

 025/2

 

 út

 026

 

 erdő

 027/1

 

 erdő

 027/2

 

 szántó

 0202

 

 út

 0223/1

 

 szántó

 0224

 

 út

 126

 

 park

 127/2

 

 Gránátos ház I.

 128

 

 út

 129

 

 sportpálya

 130

 

 Gránátos ház II.

 131

 

 út

 132

 

 járda

 133

 

 út

 134

 

 ipartelep, rakodó

 135

 

 iparvasút

 136

 

 iroda

 137/1

 

 beépítetlen terület

 137/2

 

 út

 138

 

 park

 139

 

 út

 140

 

 Kastély

 141

 

 park

 142

 

 híd, sétány

 143

 

 park

 144

 

 járda

 145

 

 udvarosház

 225

 

 uradalmi épület

 227/1

 

 út

 322

 

 Muzsikaház

 324/1

 

 lovarda

 327/2

 

 beépítetlen terület

 327/4

 

 kertészet, üvegházak, kutyaház

 327/6

 

 park

 327/7

 

 út

 328

 

 vízmű

 329

 

 park

 330/1

 

 park

 330/2

 

 út

 330/3

 

 út

 331

 

 út

 332

 

 tiszttartói ház

 333

 

 Marionett Színház

 334

 

 télikert

 335

 

 kerti ház

 336

 

 út

 337

 

 beépítetlen terület

 338/1

 

 beépítetlen terület

 338/2

 

 lakóház

 339/2

 

 út

 340

 

 víztorony

 341

 

 uradalmi épület

 342/5

 

 uradalmi épület

 342/6

 

 uradalmi épületek

 343

 

 út

 344/1

 

 út

 345

 

 uradalmi cselédházak

 346/2

 

 uradalmi cselédházak

 346/4

 

 út

 347

 

 magtár

 348/1

 

 közmű

 348/3

 

 beépítetlen terület

 348/4

 

 út

 350

 

 park

 1229/1

 FERTŐRÁKOS, Fő u. 153.

 volt püspöki kastélyegyüttes és kertje

 876, 877, 875

 GYŐR, Liszt Ferenc u. 13.

 volt Megyeháza

 6687

 GYŐR, Széchenyi tér 5.

 volt Apátúr-ház (múzeum)

 6870

 MIHÁLYI, Korona u. 1.

 Dőry-kastély és parkja

 364, 366

 MOSONMAGYARÓVÁR Pozsonyi út 88.

 vár és erődrendszer

 313/10, 312/1, 312/2

 NAGYCENK

 Széchenyi-kastély és teljes műemléki együttese:

 

 

 park

 658/1

 

 Vöröskastély (kastélyszálló)

 658/2

 

 méntelep

 658/4

 

 Széchenyi Emlékmúzeum

 658/5

 

 virágház (kastélyszálló)

 658/6

 

 őrépületek

 660

 

 méntelep

 558

 

 vízmű, szennyvíztelep

 559

 

 hársfasor

 673, 0159/1, 667, 668, 669, 670, 674, 675, 676, 677/3, 678, 679, 680, 681, 682, 683, 684, 685, 686, 687, 688, 689, 690, 691, 692, 693, 694, 695, 696, 697, 698, 699, 700, 701, 702, 703, 704

 SOPRON, Fő tér 6.

 Fabricius-ház (múzeum)

 192, 193, 194

 SOPRON, Fő tér 7.

 Tábornokház (múzeum)

 195, 196

 SOPRON, Fő tér 8.

 Storno-ház (múzeum)

 197, 198

 SOPRON, Templom u. 2-4.

 Esterházy-palota (múzeum)

 189, 188

 SOPRON, Új u. 11.

 zsinagóga (múzeum)

 52

 SOPRON, Új u. 22-24.

 zsinagóga (múzeum)

 24, 25

 SZANY, Kossuth u. 2., 4., 6.

 volt püspöki kastélyegyüttes és parkja (múzeum)

 1162/1

 

 9. HAJDÚ-BIHAR MEGYE

 

 

 

 DEBRECEN, Déri tér 1.

 Déri Múzeum

 8315

 DEBRECEN, Egyetem tér 1.

 Kossuth Lajos Tudományegyetem

 22246

 DERECSKE, Nyárfa utca 30.

 Lakóház és porta, Tájház

 1949

 HAJDÚBÖSZÖRMÉNY, Kossuth u. 1.

 Hajdúkerületi Székház

 3718

 HORTOBÁGY, a 33. sz. főút (71+879 szelvény)

 Nagyhortobágyi kőhíd

 96/4

 HORTOBÁGY, Petőfi tér 1.

 Nagyhortobágyi csárda

 1

 HORTOBÁGY, Petőfi tér

 Egykori szekérállás (Pásztormúzeum)

 97

 NAGYKEREKI, Bocskai tér

 Bocskai várkastély (múzeum)

 610/1

 

 10. HEVES MEGYE

 

 

 

 BOCONÁD

 Szeleczky-kastély

 2001

 EGER, Dózsa Gy. tér 3.

 Valide Szultana török fürdő romjai

 5033, 5031

 EGER

 vár és erődrendszer romjai

 5488, 5440 megmaradó része 5472, 5481, 5489, 5833/1

 EGER, Knézich K. u.

 minaret

 5072/2

 ERDŐTELEK

 Buttler-kastély

 365/4

 HATVAN, Kossuth tér

 Grassalkovich-kastély

 2713/4

 NOSZVAJ, Dobó u. 10.

 De la Motte-kastély és parkja

 545/1

 PARÁD, Sziget u. 8.

 falumúzeum

 123

 SIROK

 várrom

 0193

 

 11. JÁSZ-NAGYKUN-SZOLNOK MEGYE

 

 

 

 ÚJSZÁSZ, Abonyi u. 1.

 Orczy-kastély és parkja

 2074/1

 

 12. KOMÁROM-ESZTERGOM MEGYE

 

 

 

 BAJNA, Május 1. tér

 Sándor-Metternich-kastélyegyüttes és parkja:

 

 

 kastély

 566

 

 park, út

 565/2, 563, 564, 567/1, 568/1, 568/2

 

 uradalmi istálló

 116/6

 DÖMÖS, Felsőfalu dűlő

 Prépostsági romok

 403

 ESZTERGOM, Szent István tér 1.

 vár, a volt királyi, majd érseki palota maradványainak együttese

 16241, 16242

 ESZTERGOM, Pilisszentlélek

 pálos kolostorrom

 061

 KISBÉR, Szabadság park 6.

 volt Magyar Királyi Lovarda

 1598, 1599/1, 1071

 KOMÁROM, erődrendszer

 Igmándi erőd, Monostori erőd

 1171, 1948

 OROSZLÁNY, Majkpuszta

 volt kamalduli remeteség teljes együttese:

 

 

 kastély

 074/20

 

 toronyrom

 074/8

 

 remeteházak

 074/1, 074/2, 074/3, 074/4, 074/5, 074/6, 074/7, 074/9, 074/10, 074/11, 074/12, 074/13, 074/14, 074/15, 074/16, 074/17, 074/18

 

 központi udvar

 074/19

 

 jégverem, erdő

 072

 

 gazdasági épület

 073

 

 kápolna és erdő

 083

 

 gyep

 075

 

 erdő

 076

 

 étterem (gyep)

 078

 

 gyep

 061/9

 

 tó, mocsár

 062

 

 udvar

 032/1, 032/2, 032/3

 OROSZLÁNY, Vértesszentkereszt

 bencés templom- és kolostorrom

 0199/5

 TATA, Hősök tere 7., 8., 9/A

 Esterházy-kastély és melléképületei, park

 1852, 1853, 1854, 1855, 1851,

 TATA, Néppark

 volt Esterházy kerti lak (múzeumi székház), műrom és mecset

 3306/4, 3304/12, 3308/2

 TATA, Váralja u. 1-3.

 a vár együttese

 1874/1, 1874/2, 1873, 1875

 

 13. NÓGRÁD MEGYE

 

 

 

 BALASSAGYARMAT Madách u. 2.

 volt megyei börtön, büntetés-végrehajtási intézet

 447

 DRÉGELYPALÁNK

 várrom

 058

 HOLLÓKŐ, Kossuth u. 82.

 Palóc Múzeum

 49/1

 HOLLÓKŐ

 várrom

 057/1

 MÁTRAVEREBÉLY Szentkút

 remetebarlang

 0135/1

 SALGÓTARJÁN

 Salgó várrom

 036

 SZÉCSÉNY, Ady E. u. 7.

 Forgách-kastély (múzeum), parkja és várkert

 106, 155/2

 

 14. PEST MEGYE

 

 

 

 ABONY, Tószegi u. 51.

 Vigyázó-kúria

 4160/6

 ACSA, Petőfi u.

 Prónay-kastély és parkja

 4

 ASZÓD, Szabadság tér 7.

 újabb Podmaniczky-kastély és parkja

 181, 182

 DABAS-GYÓN, Biksza Miklós u. 479.

 Halász Móric-kúria és parkja

 4795

 ÉRD, Mecset u.

 minaret

 24357/1

 FÓT, Vörösmarty tér 2.

 Károlyi-kastélyegyüttes és parkja

 1565/2, 1552, 1553, 1562, 1565/1, 1563, 1564

 GÖDÖLLŐ, Szabadság tér 1.

 Grassalkovich-kastély teljes épületegyüttese, parkja

 5848, 5850, 5851/3, 5851/4, 5852, 5853/2, 5853/3, 5853/4, 5854, 5855, 5856/1, 5856/2

 GÖDÖLLŐ

 vasútállomás volt királyi váróterme

 5893/2

 GÖDÖLLŐ, Babatipuszta

 istállókastély

 0268

 GYÖMRŐ, Bajcsy-Zsilinszky u.

 Teleki-kastély és parkja

 632, 587, 583

 NAGYKŐRÖS, Kecskeméti u. 27/B

 Halász-Tanárky-kúria

 2942/4

 PÉCEL, Kálvin tér 1.

 Ráday-kastély márványistálló és kastélypark

 2, 3/1

 PILIS, Kossuth u. 31.

 Beleznay-Nyáry-kastély és parkja

 1753

 PILISSZENTKERESZT Romterület

 ciszterci apátság romjai

 05/1, 05/2

 POMÁZ, Templom tér 3.

 Teleki-kastély

 640/1

 RÁCKEVE, Kossuth u. 95.

 Savoyai-kastély és parkja

 75, 52, 53, 76/1, 2954/1

 VÁC, Köztársaság u.

 diadalív

 2131/2

 VÁCHARTYÁN, Veres Pálné u. 5.

 Rudnay-kastély

 1/1, 1/3, 3, 2, 726

 VISEGRÁD, Fő u. 25-41.

 a királyi palota teljes romterülete

 22, 23, 24, 25, 26

 VISEGRÁD, Fő utca

 Ferences kolostor romjai és a kapcsolódó múzeumi épületek

 27/1, 27/2, 28, 29/1, 29/3

 VISEGRÁD, Fő utca Salamon-torony u. Várhegy

 Erődrendszervízibástya, kapu és várfalak Alsóvár (ún. Salamon-torony) fellegvár és a csatlakozó várfalak

 56, 1/4 169/2, 0125/9, 11, 1079, 0125/8, 0125/5, 0125/15

 VISEGRÁD, Sibrik-domb

 Római castrum és X-XI. századi várispánság romjai

 1089, 1090, 0100/2

 VISEGRÁD, Sibrik-domb

 Esperesi templom maradványai

 1082/3

 ZSÁMBÉK, Régi templom u.

 templom- és kolostorrom volt premontrei prépostság

 941

 

 15. SOMOGY MEGYE

 

 

 

 BALATONSZENT-GYÖRGY, Csillagvár u. 68.

 tájház

 35, 36

 BALATONSZENT-GYÖRGY, Irtási dűlő

 Csillagvár (múzeum)

 043

 ISTVÁNDI, Kossuth u. 59.

 tájház

 212

 SOMOGYVÁR, Várhegy

 Szent Egyed bazilika és bencés apátság romjai

 0150

 SZENNA, Árpád u. 38.

 volt népi lakóház (tájház)

 191/1

 ZAMÁRDI, Szántódpuszta

 majorsági épületegyüttes

 4470, 4471, 4472, 4473, 4474, 4476, 4477, 4481

 ZAMÁRDI, Fő u. 83.

 tájház

 2395

 

 16. SZABOLCS-SZATMÁR-BEREG MEGYE

 

 

 

 NYÍRBÁTOR, Édesanyák útja

 Szülőotthon, az egykori Báthori-várkastély területén

 2507

 NYÍRBÁTOR, Vár u. 1.

 Báthori-várkastély, magtár

 2451/1

 SZABOLCS, Földvár u.

 földvár

 1, 2, 4

 TARPA, Árpád u.

 szárazmalom

 1020/2

 TUZSÉR, Ady E. u. 2.

 Lónyay-kastély és parkja

 885

 TÚRISTVÁNDI, Zrínyi M. u.

 vízimalom

 303

 VAJA, Damjanich u. 79.

 Vay-kastély (múzeum) és parkja

 3

 

 17. TOLNA MEGYE

 

 

 

 LENGYEL

 Apponyi-kastély és parkja

 16

 OZORA

 Ozorai Pipo vára

 1596

 DUNAFÖLDVÁR, Rátkay köz 2.

 ún. török torony (múzeum és étterem)

 1030

 SIMONTORNYA, Vár tér 10.

 vár

 1447

 

 18. VAS MEGYE

 

 

 

 BOZSOK, Rákóczi u. 1.

 Sibrik-kastélyegyüttes és parkja

 2, 4

 BOZSOK, Rákóczi u. 101.

 Batthyány-várkastély romja és kertje

 268/1, 268/2, 268/3, 268/4, 268/5, 268/6, 268/7, 268/8, 268/9, 268/10, 268/11, 268/12, 268/20 út, 270

 BÜK, Gyár u. 29.

 Szapáry-kastélyegyüttes és parkja

 607

 CÁK, Gesztenyés 3., 4., 5., 6., 28., 29., 30., 31., 32

 gesztenyés pincesor

 1286

 CSÁKÁNYDOROSZLÓ, Fő u. 4.

 Batthyány-kastélyegyüttes és parkja

 1/1, 2/1

 HEGYHÁTSZENTPÉTER, Béke u. 86. és 88.

 tájház, műemléki együttese (múzeum)

 199, 200

 JÁNOSHÁZA, Vár u. 54.

 Erdődy-Choron-várkastély és parkja

 1180

 KÖRMEND,  Gr. Batthyány L. u. 9.

 Batthyány-Strattmann-várkastély teljes együttese: főépület, melléképületek, kastélypark és építményei

 1, 2/1, 2/2, 2/3, 3, 4, 5, 6/2

 KŐSZEG, Rajnis J. u. 9.

 Jurisics-vár teljes együttese

 1822, 1823, 1824/1, 1824/3, 1824/4, 1825, 1826, 1827

 SÁRVÁR, Várkerület 1.

 Nádasdy-várkastély és kertje

 1

 SZALAFŐ, Pityerszer u. 1-2., 3. és 9/A.

 népi műemléki együttes (múzeum)

 485, 524

 VASSURÁNY, Vasút u. 2.

 Schilson-kastély és parkja

 197, 194/2

 VASSZÉCSENY, Munkás u. 3.

 Ó-Ebergényi-kastély és parkja

 344

 

 19. VESZPRÉM MEGYE

 

 

 

 ALSÓÖRS, Petőfi köz 7.

 gótikus ház, ún. török adószedőház

 772

 BADACSONYTOMAJ Szegedy Róza u. 137.

 Szegedy Róza háza, udvarán présház és vincellérház (múzeum)

 039/11

 BAKONYBÉL, Fő u. 15.

 gazdaporta, népi

 437

 CSESZNEK, Vár u.

 várrom

 0158/1

 CSOPAK, Kisfaludy u. 28.

 vízimalom

 1179

 DABRONC, Ötvöspuszta

 Szegedy-kastély és kúria

 333, 318/1

 DEVECSER

 vár, volt Esterházy-kastély

 620/4

 DOBA

 volt Erdődy-kastély és parkja

 0219, 0222/2, 0222/3, 0222/5, 0222/6

 DOBA

 Somlóvár romjai

 0160/11

 DÖRGICSE, Fő u.

 felsődörgicsei kettős templom romja

 30

 DÖRGICSE

 alsódörgicsei templomrom

 0157

 DÖRGICSE, Pusztatemplomi dűlő

 kisdörgicsei templomrom

 0266/2

 GYULAKESZI, Csobánc-hegy

 várrom

 070

 KÉKKÚT, Fő u. 55.

 tájház

 105

 KŐVÁGÓÖRS

 ecséri templomrom

 9289

 KŐVÁGÓÖRS, Petőfi u. 18.

 tájház

 538

 MAGYARPOLÁNY, Petőfi u. 4.

 tájház

 467

 NAGYVÁZSONY Bercsényi u. 21.

 Schumacher-ház (múzeum)

 522

 NAGYVÁZSONY, Vár u.

 Kinizsi-vár romjai

 454

 NAGYVÁZSONY Barátipuszta

 pálos templom- és kolostorrom

 0111

 NEMESVÁMOS Balácapuszta

 római villagazdaság, likasdombi halomsír

 089/3, 092/6

 ÖRVÉNYES, Szent Imre u. 1.

 vízimalom

 1

 PÁPA, Fő tér 1.

 Esterházy-kastélyegyüttes: kastély szálloda (v. istálló) park, várkert és vízfolyások

 1, 5/2, 2, 3, 6402/9, 6403, 6406, 6408, 6409, 6410, 6413/4, 6412

 PÁPA, Március 15. tér 12.

 volt Kluge-féle kékfestőüzem (múzeum)

 233, 130

 SÜMEG, Szent István tér 10.

 volt püspöki palota

 1422/3

 SÜMEG, Várhegy

 vár

 1532

 SZIGLIGET

 várrom

 7

 TÉS, Táncsics M. u. 17. és 32.

 szélmalmok

 469, 461

 TIHANY, Batthyány u. 18. és 20.

 halászcéh-ház és gazdaház (múzeum)

 135

 VÁRPALOTA, Szabadság tér 1.

 Thury György egykori vára (múzeum)

 1

 VESZPRÉM Veszprémvölgyi u.

 Veszprémvölgyi apácakolostor és jezsuita templom romjai

 6438/1 (telekosztás után 6438/4), 6438/2

 VESZPRÉM, Gyulafirátót Kolostor u.

 premontrei templom- és kolostorrom

 664

 VESZPRÉMFAJSZ

 középkori templomrom

 030/9

 

 20. ZALA MEGYE

 

 

 

 EGERVÁR, Vár u.

 várkastély

 073

 KESZTHELY, Bercsényi u. 65., Georgikon u. 20.

 Georgikon és majorja teljes együttese

 1418/4, 1418/1

 KESZTHELY

 Festetics-kastélyegyüttes és parkja:

 

 Kastély u. 1.

 kastélymúzeum

 2008

 Bástya u. 2.

 

 2005, 2006

 Bástya u. 4.

 

 2004

 Bástya u. 6.

 

 2003

 Georgikon u. 21.

 kertészet

 2009

 Georgikon u. 21/A

 

 2010/1

 Georgikon u. 21/B

 

 2010/2, 2010/3, 2010/4, 2010/5, 2010/6, 2010/7

 Georgikon u. 21/C

 

 2011

 Soproni u. 2.

 

 2007

 Lehel u. 2.

 

 2450

 

 kastélypark

 1687/1, 1687/2, 1687/3, 1687/4

 KESZTHELY, Kastély u. 11., Georgikon u. 1.

 az Amazon Szálló, lóváltó és lakóház épületegyüttese

 2028, 2026, 2027

 KESZTHELY, Fenékpuszta

 műemléki együttes:

 

 

 római kori épületmaradványok

 0420, 0452, 0453, 0454, 0455, 0456, 0457, 0458/1, 0458/2

 

 Festetics-kúria és gazdasági épület

 0415, 0416, 0418/1, 0418/2, 0420, 0421/1, 0421/2, 0421/3, 0421/4, 0424, 0425, 0426/1, 0437/1, 0437/2, 0462/1, 0462/3, 0462/4

 REZI

 várrom

 0144/15

 ZALASZENTGRÓT, Zala u. 1.

 Batthyány-kastély, park és híd

 248, 0364/4

 ZALASZÁNTÓ, Tátika

 várrom

 045/14

 ZALAVÁR, Récéskút

 bazilika romjai

 090

 ZALAVÁR, Vársziget

 vár és apátság romjai

 083/6, 083/7, 087/5