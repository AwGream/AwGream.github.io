2015. évi CIX. törvény indokolása

az állami vagyonról szóló 2007. évi CVI. törvény módosításáról

-----STARTING---POINT---ALTALANOS--- 

Az állami vagyonról szóló törvény módosításának alapvető célja a kormányzati tevékenység összehangolásáért felelős miniszter rendeletalkotási jogkörének módosítása az állami tulajdonú társasági részesedések feletti tulajdonosi joggyakorlás körében a hatékonyabb feladatellátás érdekében.

-----STARTING---POINT---RESZLETES---

Az 1. §-hoz

A rendelkezés a kormányzati tevékenység összehangolásáért felelős miniszter rendeletalkotási jogát módosítja önálló döntési jogkör biztosításával a feladatkörébe tartozó, továbbá az irányítása, felügyelete alatt álló szervezeteket érintő, állami tulajdonú társasági részesedések feletti tulajdonosi joggyakorlás biztosítására irányuló ügyekben. A kormányzati tevékenység összehangolásáért felelős miniszter rendeletalkotási jogköre kizárólag a feladatköréhez, továbbá az irányítása, felügyelete alatt álló szervezetekhez tartozó, valamint egyedi kormánydöntés alapján ezen szervezetekhez rendelt állami tulajdonú társasági részesedésekre terjed ki.

A 2. §-hoz

A kormányzati tevékenység összehangolásáért felelős miniszter rendeletalkotási jogköre törvényi felhatalmazás alapján arra is kiterjed, hogy a kijelölni tervezett tulajdonosi joggyakorlót az érintett társasági részesedés állam nevében történő megszerzésére vagy az érintett cég megalapítására is felhatalmazza.

A 3. §-hoz

Felhatalmazó rendelkezés.

-----STARTING---POINT---VEGE---

A 4. §-hoz

Hatályba léptető rendelkezés.