2017. évi CLV. törvény indokolása

a társasági adóról és az osztalékadóról szóló 1996. évi LXXXI. törvény módosításáról

-----STARTING---POINT---ALTALANOS--- 

A társasági adóról és az osztalékadóról szóló 1996. évi LXXXI. törvény jelenleg is lehetővé teszi fejlesztési adókedvezmény igénybevételét számos jogcímen. A fejlesztési adókedvezményben részesíthető beruházásokhoz EKD támogatást is lehet igényelni, és így a közvetett és közvetlen támogatás együttesen fejti ki ösztönző hatását. Az EKD támogatás szabályozásának 2017. május 30-tól hatályos változása értelmében EKD támogatás igényelhető termék-diverzifikációt eredményező induló beruházás vagy új eljárási innovációt eredményező induló beruházás esetén is. A fejlesztési adókedvezmény azonban e típusú beruházásokhoz jelenleg nem igényelhető. A törvény célja mindezekre tekintettel a szabályozás olyan módon történő módosítása, hogy az említett jogcímeken megvalósuló beruházásokhoz mindkét támogatási forma elérhető legyen.

-----STARTING---POINT---RESZLETES---

Az 1. §-hoz

A törvény célja, hogy a regionális iránymutatás 15. pontja alapján meghatározza a termékdiverzifikációt eredményező és az új eljárási innovációt eredményező induló beruházás fogalmát.

A 2. §-hoz

A törvény célja, hogy a regionális iránymutatás 15. pontja alapján a Közép-Magyarország régió támogatható településein jelenértéken legalább 6 milliárd forint értékű eszköz beruházás, vagy jelenértéken legalább 3 milliárd forint értékű munkahelyteremtést szolgáló beruházás esetén is igénybe vehető legyen az adókedvezmény az Európai Bizottság előzetes engedélye alapján.

A törvény rögzíti, hogy a regionális iránymutatás 15. pontja alapján igénybe vehető két új jogcím szerinti adókedvezmény az uniós háttérszabályok (regionális iránymutatás) alapján Közép-Magyarország támogatható településein megvalósított beruházás alapján vehető igénybe. Közép-Magyarország támogatható települései az európai uniós versenyjogi értelemben vett állami támogatásokkal kapcsolatos eljárásról és a regionális támogatási térképről szóló 37/2011. (III. 22.) Korm. rendelet 25. § (1) bekezdés d) pont da)-db) alpontja szerinti terület. A két új jogcím alapján kizárólag nagyvállalkozás lehet jogosult adókedvezményre. Az adókedvezmény feltétele, hogy a beruházás termék-diverzifikációt eredményező induló beruházásnak (Tao. 4. § 33/a. pont), vagy új eljárási innovációt eredményező induló beruházásnak (Tao. 4. § 35/a. pont) minősüljön.

Tekintettel arra, hogy a Tao. 22/B. § (1) bekezdés k), l) pontja szerinti két új jogcím a regionális iránymutatáson alapul, az adókedvezmény igénybevételének feltétele az Európai Bizottság előzetes engedélye. (Regionális Iránymutatás 24. pontja alapján.)

A 3. §-hoz

Átmeneti rendelkezés, amely szerint az ösztönző hatás érvényesülése érdekében fejlesztési adókedvezményt a legalább 6 milliárd forint értékű tárgyi eszköz beruházás, vagy a jelenértéken legalább 3 milliárd forint értékű munkahelyteremtést szolgáló beruházás jogcímeken csak az ezen új jogcímek bevezetésével kapcsolatos jogszabály-módosítások hatálybalépését követően megkezdett beruházások kapcsán lehet igénybe venni. (Regionális Iránymutatás 64., 65., 69. pontja)

A 4. §-hoz

A fejlesztési adókedvezmény új jogcímeinek bevezetésével kapcsolatos jogtechnikai módosítás.

A fejlesztési adókedvezmény új jogcímeinek feltételeire vonatkozó módosítás. E szerint az adókedvezmény igénybevételének további feltétele, hogy az adókedvezmény első igénybevételének adóévét követő négy adóévben az adózó által foglalkoztatottak átlagos állományi létszáma legalább 50 fővel meghaladja a választott bázisidőszakhoz képest a foglalkoztatottak átlagos állományi létszámát, vagy az adózónál elszámolt, évesített bérköltség legalább az adóév első napján érvényes minimálbér adóévre számított összegének háromszázszorosával nőjön a választott bázisidőszakihoz képest.

-----STARTING---POINT---VEGE---

Az 5. §-hoz

Hatályba léptető rendelkezés.