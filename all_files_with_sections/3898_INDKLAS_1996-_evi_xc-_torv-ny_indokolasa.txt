1996. évi XC. törvény indokolása

az Egészségbiztosítási Alapból gyógyító-megelőző ellátásokra fordítható kiadások átmeneti szabályozásáról

-----STARTING---POINT---ALTALANOS--- 

A gyógyító-megelőző ellátásokra fordítható kiadások előirányzatát a társadalombiztosítás pénzügyi alapjainak 1996. évi költségvetéséről szóló 1996. évi XIV. törvény 217 500 millió forintban állapítja meg. Ez az összeg nem nyújt fedezetet a Kormány és a szakszervezet között létrejött megállapodás alapján megvalósított bérintézkedés forrásigényére. A társadalombiztosítás pénzügyi alapjainak 1996. évi pótköltségvetése tárgyában a Kormány által benyújtott törvényjavaslatot, mely - egyebek mellett - a gyógyító-megelőző ellátások kiadási előirányzatának megemeléséről is rendelkezik, az Országgyűlés jelenleg tárgyalja. A törvényjavaslat elfogadására 1996. november 20-ig várhatóan nem kerül sor. Ugyanakkor az Egészségbiztosítási Alap által finanszírozott intézmények részére 1996. november 20-án esedékes kiutalások jelentős hányada már nem „fér bele” a jelenlegi előirányzatba. Tekintettel arra, hogy a hatályos törvényi rendelkezések szerint az Egészségbiztosítási Alap kezelője az előirányzatot nem lépheti túl - azzal törvénysértést követne el -, a megemelt előirányzat hiányában visszatartandó kiutalások miatt igen súlyos gazdasági és társadalmi feszültségek kialakulására kellene számítani az egyébként is több tekintetben kritikus helyzetben lévő egészségügyi ágazatban.

A feszültségek kiéleződésének elkerülése érdekében biztosítani kell, hogy a pótköltségvetésben történő előirányzat-növelés megvalósulásáig is lehetőség legyen az esedékes kiutalások teljesítéséhez szükséges összegeknek megfelelő mértékben az előirányzat túllépésére. Ezt valósítja meg a törvényjavaslat.

-----STARTING---POINT---RESZLETES---

-----STARTING---POINT---VEGE---