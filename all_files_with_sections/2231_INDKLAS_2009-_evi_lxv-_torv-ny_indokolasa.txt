2009. évi LXV. törvény indokolása

az egyes képviselői juttatások és kedvezmények megszüntetéséről

-----STARTING---POINT---ALTALANOS--- 

A Magyar Országgyűlés a törvényalkotás útján mindent megtesz a közélet tisztaságáért, a közpénzek felhasználásának átláthatóságáért. A kívánalmakkal, valamint, a társadalom elvárásával összhangban - figyelemmel a gazdasági válság mindenkit sújtó következményeire - a képviselők magukra nézve is elfogadják a magánszemélyekre vonatkozó jövedelmek megszerzésére és az azok utáni adózásra vonatkozó általános szabályokat. E módosítással tudomásul veszik, hogy az Alkotmány 20. §-ában meghatározott, a képviselők a függetlenségét biztosító javadalmazás, csak a válság elmúltát követően, az ország teherbírásától függően biztosítható.

-----STARTING---POINT---RESZLETES---

Az 1-14. §-hoz

Az országgyűlési képviselők tiszteletdíjáról, költségtérítéséről és kedvezményeiről szóló 1990. évi LVI. törvényben annak címétől az egyes törvényi helyekig átvezetésre kerül az Alkotmány módosítása. Ennek megfelelően a költségtérítést felváltó pótlék és lakhatási támogatás adóköteles, és számlával ellentételezhető jövedelemmé válik.

A képviselői javadalom alapdíjból és pótdíjból - a továbbiakban tiszteletdíj - választókerületi pótlékból és lakhatási támogatásból áll.

-----STARTING---POINT---VEGE---

A 15-16. §-hoz

Az Szja tv. 3. számú melléklet I. fejezet felvezető szövegrészének módosítása a szállással kapcsolatos kiadások elszámolásával összefüggésben szükséges, az Szja tv. 3. számú melléklet II/2. pontjának elhagyását a 2009. február 1-jén bekövetkezett jogszabályi változások indokolják. Továbbá tételesen elvégzi a releváns jogszabályoknak a törvénnyel összefüggő módosítását.

A 17. §-hoz

A jogszabályok közötti koherencia és a technikai dereguláció érdekében szükséges rendelkezés.