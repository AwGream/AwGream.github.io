2011. évi LXXIV. törvény indokolása

a közoktatásról szóló 1993. évi LXXIX. törvény módosításáról

-----STARTING---POINT---ALTALANOS--- 

A közoktatásról szóló 1993. évi LXXIX. törvénybe (a továbbiakban: Kt.) 2006-ban került beépítésre az ún. tanítási időkeretre vonatkozó rendelkezés (Kt. 1. számú melléklet Harmadik rész II/6. pont). A szóban forgó jogi szabályozás értelmében a pedagógus-munkakörben foglalkoztatottak munkáját legalább kéthavi tanítási időkeret kialakításával kell megszervezni.

A törvény a tanítási időkeret megállapításának módját is meghatározza, amely szerint a két hónapra jutó tanítási napok számát meg kell szorozni a pedagógus-munkakörre megállapított heti kötelező óraszám egy ötödével. Ugyanitt a törvény azt is rögzíti, hogy a rendes munkaidőn belül végzett tanításért óradíj a tanítási időkereten felül teljesített többlettanításért állapítható meg.

-----STARTING---POINT---RESZLETES---

Az 1. §-hoz

Az ismertetett jogi szabályozás bevezetésével a jogalkotói szándék arra irányult, hogy többlettanításért díjazás (ún. óradíj) csak a heti kötelező óraszám felett ténylegesen teljesített órák után kerülhessen kifizetésre. A szóban forgó rendelkezések célja ugyan érthető és elfogadható, ám a bevezetése óta a mai napig is nagy számban jelentkező panasz és jogértelmezési probléma alapján az látható, hogy gyakorlati alkalmazása számos nehézségbe ütközik. Egyrészt komoly adminisztrációs terheket ró az intézményekre, másrészt több egyedi eset kezelésre nem alkalmas (ez pl. abból ered, hogy csak a hét napjaira egyenletesen elosztott heti kötelező óraszám esetében működne maradéktalan pontossággal), továbbá a pedagógusok csak leghamarabb kéthavonta - illetve hosszabb, négy vagy hat hónapos időkeret alkalmazása esetében még később - jutnak hozzá a számukra jogosan járó óradíjhoz, illetve egyes oktatási formák esetében, pl. a moduláris szakképzésben alkalmazhatatlannak bizonyult.

Fentiek alapján indokolt a tanítási időkeretre vonatkozó jogi szabályozás hatályon kívül helyezése, ezzel egyidejűleg természetesen hangsúlyosan megjelenik továbbra is a törvényben, hogy csak a heti kötelező óraszám felett ténylegesen teljesített többlettanítás után részesülhetnek a pedagógusok pluszdíjazásban, óradíjban.

A 2. §-hoz

A tanítási időkeretre vonatkozó szabályozás hatályon kívül helyezéséhez kapcsolódó technikai jellegű módosítás (a törvény szövegéből mindenütt el kell hagyni a tanítási időkeretre vonatkozó rendelkezéseket).

-----STARTING---POINT---VEGE---

A 3. §-hoz

A törvény hatálybalépéséről és a beépülés utáni hatályvesztésről rendelkezik.