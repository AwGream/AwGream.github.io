1996. évi XXIX. törvény indokolása

a Nemzeti Kulturális Alapról szóló 1993. évi XXIII. törvény módosításáról 

-----STARTING---POINT---ALTALANOS--- 

Az Országgyűlés az 1993. évi XXIII. törvénnyel létrehozta a Nemzeti Kulturális Alapot (a továbbiakban: NKA).

Az NKA egyre inkább betölti a neki szánt szerepet az ország kulturális teljesítményének fenntartásában, különösen a civil kulturális kezdeményezések felkarolásában.

A Kormányprogram tervbe vette a Nemzeti Kulturális Alap működésének felülvizsgálatát és bevételeinek újragondolását.

A Nemzeti Kulturális Alapról szóló törvény megalkotása óta eltelt idő alatt egyértelművé vált, hogy az Alap Igazgatósága nem lát el közigazgatási feladatokat, így a Művelődési és Közoktatási Minisztériumhoz való tartozása formális. Így az államháztartásról szóló törvénnyel összhangban az a javaslat, hogy az NKA Igazgatósága váljon a tárca által felügyelt önálló költségvetési szervvé.

Az NKA fő bevételi forrása a kulturális járulék. Ezen adónem kivetési alapját - az 1993. évi XXIII. törvénynek megfelelően - kulturális jellegű áruk és szolgáltatások alkotják, az adóalanyok az előállítók, illetve forgalmazók. A kulturális járulék fizetésére kötelezett termékek és szolgáltatások körének bővítése indokolt. A törvénymódosítás a járulékot javasolja a kultúra valamely ágával érintkező iparcikkekre és szolgáltatásokra kiterjeszteni.

Ez a kultúra finanszírozásának korszerű rendszerét valósítja meg, amelynek pozitív hatásai az ipari-kereskedelmi területre is kihatnak.

A törvényjavaslat szerint mentesülnek a járulék fizetése alól a hivatalos zsűrik által minősített képző- és iparművészeti alkotások.

Mentesülnek továbbá az eredeti szerző által érvényesített szerzői jogvédelem alatt álló alkotások és szolgáltatások, valamint az előadóművészi tevékenység.

Az alaptörvény hiányossága, hogy nem tette lehetővé a kultúrával és művészetekkel kapcsolatos tudományos kutatások támogatását, valamint az Alap működésével kapcsolatos költségek elszámolását. A módosítással ennek pótlására nyílik most lehetőség.

A járulék fizetésére kötelezett termékek és szolgáltatások körét és mértékét a melléklet tartalmazza.

-----STARTING---POINT---RESZLETES---

-----STARTING---POINT---VEGE---