1992. évi LXXXV. törvény indokolása

az útalapról

-----STARTING---POINT---ALTALANOS--- 

Az Útalapról szóló törvény hatálybalépését követően - a beérkezett észrevételek, vélemények alapján és egyes időközben életbe léptetett jogszabályok érintőleges hatásai következtében - egyértelművé vált, hogy a törvény egyes rendelkezései módosításra szorulnak.

Az Útalapról szóló 1992. évi XXX. törvény hatálybalépését követően az Országgyűlés megalkotta az Államháztartásról szóló törvényt. E két törvény összhangjának biztosítása érdekében is szükség van az Útalapról szóló törvény módosítására.

A további módosítások egy része olyan pontosításokat tartalmaz, amelyek a KSH Ipari Termékek Jegyzéke és Szolgáltatások Jegyzéke 1992. évi korrigált, illetve kiegészített adataihoz igazítja, de egyben érdemi módon egyértelműsíti is az Útalapról szóló törvény előírásait.

A javasolt módosítások második része a közutakat közvetlenül nem igénybevevő gázolaj- és tüzelőolaj-felhasználókat érintő visszatérítéses rendszer gyakorlati működtethetősége érdekében vált szükségessé. A módosítások révén - összhangban az adózás rendjéről szóló 1990. évi XCI. törvény szabályaival - elkerülhetővé válik az Útalap bevételeinek befizetését és a visszatérítéseket, valamint azok ellenőrzését külön szabályozó végrehajtási rendelkezések kiadása, tehát a törvény komplex módon egységes szerkezetben biztosítja az Útalap áttekinthető és ellenőrizhető működéséhez szükséges jogszabályi feltételeket.

A módosítások keretében javasoljuk továbbá a kerékpárutakra kötelezően fordítandó Útalap-forrásrész egyértelmű, fejlesztési előirányzatokhoz igazodó meghatározását.

Végül a törvény módosítását a motorbenzin, a gázolaj, a könnyű fütőolaj és az egyéb tüzelőolaj, valamint az üzemanyag célját szolgáló propán-bután gáz és sűrített földgáz fogyasztói árába beépített Útalap-hozzájárulás mértékeinek javasolt változtatása is szükségessé teszi.

-----STARTING---POINT---RESZLETES---

Az 1. §-hoz

Az Útalapról szóló 1992. évi XXX. törvény hatálybalépését követően az Országgyűlés megalkotta az Államháztartásról szóló törvényt, a módosítás e két törvény összhangját biztosítja.

A 2. §-hoz

Az Útalapról szóló 1992. évi XXX. törvény 7. §-a előírja, hogy „a Kormány az Útalap bevételeinek és kiadásainak tervezett összegét - az Útalap értékállóságának megőrzése érdekében - a költségvetési törvénnyel összefüggésben, azzal egyidejűleg köteles évente jóváhagyásra az Országgyűlés elé terjeszteni.”

Eleget téve a törvényben előírt kötelezettségnek, a Kormány javasolja az Útalap 1993. évi bevételeinek és kiadásainak tervezett fő összegét 24 440 MFt-ban meghatározni.

Az 1993. évre tervezett, hitelek nélkül számításba vett Útalap-bevételnövekménynek (3.740 MFt) 77,5%-a (2900 MFt) - az Útalapról szóló törvényben előírtaknak megfelelően - a gépjárművek adóztatásából származó forrásnövekedés eredményeként adódik, amely lényegében egy már 1992. évre is jogosnak ítélt forrásnövekmény 1994. évre kiteljesedő realizálásának következő ütemeként lép be 1993. évbe.

Az üzemanyagok fogyasztói árába beépülő Útalap-hozzájárulás javasolt emeléséből a tervezett bevételi növekmény (3740 MFt) 22,5%-a, azaz 840 MFt származik.

Döntést - az előbbiekből következően - csak az üzemanyagárakba beépülő Útalap-hozzájárulási mértékek emelése igényel.

A motorbenzin, a gázolaj és az egyes tüzelőolajok értékesítéséhez kapcsolódó Útalap befizetési kötelezettség javasolt növelése (az átlagosan 5,15 Ft/literről egységesen 6,0 Ft/literre) literenként átlagosan 0,85 Ft/liter bevételnövekedést eredményez. Ez a növekmény, az átlagosan 112%-ra prognosztizált termelő árnövekedésből és a 8%-os áfa-kulcs bevezetéséből származó költségnövekedéseket - figyelembe véve az 1993. évi üzemanyag-értékesítés (várhatóan 10% körüli) volumencsökkenéséből adódó bevételkiesést is - 50%-ban fedezi.

Az Útalap törvényben biztosított, illetve az üzemanyag-értékesítést terhelő Útalap hozzájárulás javasolt emeléséből származó forrásnövekedés sem biztosítja azonban az M3 autópálya (Gyöngyös-országhatár és Emőd-Miskolc közötti szakasza) 3200 MFt-ot, és az M5 autópálya (Kecskemét-országhatár közötti szakasza) 1400 MFt-ot igénylő előkészítésének és területkisajátításának, valamint a Cigánd-Dombrádi Tisza-híd kivitelezésének (480 MFt) jövő évre tervezett költségfedezetét. Ezért ezekre a célokra 1993. évben (5080 MFt összegben) pótlólagos - a már számításba vett és szerződésekkel lekötött (illetve közvetlenül szerződéskötés előtt álló) 5100 MFt-on felüli - hitelek igénybevételére lesz szükség.

A motorbenzin, a gázolaj, valamint az üzemanyag célját szolgáló propán-bután gáz és sűrített földgáz fogyasztói árába beépített Útalap-hozzájárulás javasolt mértékű megemelése szükségessé teszi a törvény 3. §-a (1) bekezdésének a), b), c) és d) pontjaiban előírt befizetési normák módosítását. Javasoljuk, hogy e változtatásokra 1993. január hó 1-jétől kerüljön sor.

A 2. § (1) bekezdésének b) pontjában javasolt további módosítások a KHS Ipari Termékek Jegyzéke megnevezéseinek és termékszámainak változásai miatt szükségesek.

Az Útalapról szóló törvény előírásai így összhangba kerülnek a KSH által kialakított - termékekre vonatkozó - osztályozás rendszerével, szerkezetével és tartalmával. A módosítások révén lehetővé válik, hogy az Útalapról szóló törvény az érintett termékeket egyértelműen és pontosan határozza meg. Mindez nagymértékben elősegíti a törvény helyes értelmezését és előírásainak megfelelő (pontos) végrehajtását.

E változtatások lényegében csak pontosítások, amelyek nem jelentik a törvény érdemi megváltoztatását.

A 2. § (1) bekezdése d) pontját követő szövegrész módosítása és az új (2) és (3) bekezdésben foglaltak a befizetések rendjének szabályozása és a visszatérítések végrehajtásának gyakorlati megvalósítása érdekében szükségesek.

Ugyanis annak érdekében, hogy a visszatérítéses rendszer működtethető legyen, az üzemanyag-értékesítést terhelő befizetéseket nem közvetlenül az Útalap OKHB Rt.-nél vezetett elszámolási számlájára, hanem az APEH Adóelszámolási Iroda „Útalap üzemanyag befizetési és visszatérítési lebonyolítási számla” javára kell teljesíteni. Az így befolyó összeg képezi a visszatérítések fedezetét. Ugyanakkor a (3) bekezdésben foglaltak biztosítják, hogy a fennmaradó bevételek továbbra is közvetlenül az Útalap elszámolási számlájára folyjanak be.

A módosítást a befizetések és a visszatérítések ellenőrizhetősége, valamint a visszatérítéses rendszer működtethetősége érdekében javasoljuk elfogadásra.

A 3. §-hoz

Az Útalap 1993. évre tervezett összes - hitelfelvételekkel együtt számításba vett - forrásai (24 440 MFt) alapján, a törvényben előírt 5%-nak megfelelően 1993 évben 1222 MFt-ot kellene a kerékpárút-hálózat fejlesztésére fordítani, amely összeg csak ebben az egy évben 300 km új kerékpárutat eredményeznek.

Mindezek ismeretében feltétlenül indokolt a törvényben előírt 5%-os kötelezettség újbóli értelmezése és ennek nyomán az évenkénti ráfordítások csökkentése.

Ugyanis akkor, amikor

- az országos közúthálózatra az elmúlt 15 évben fordított pénzeszközök - a háromszorosára növekvő járműszám mellett - reálértéken harmadára, a fenntartás és üzemeltetése ráfordításai pedig még ennél is nagyobb mértékben csökkentek.

- a közúthálózat fejlesztésénél az elmúlt másfél évtizedben 250 MdFt-ot kitevő elmaradás halmozódott fel.

- az országos közúthálózat műszaki megfelelőségének biztosításához 100 MdFt értékű fenntartási munka sürgős elvégzésére lenne szükség.

- az ország közúthálózatának szerkezeti felépítése (az elkerülő szakaszok hiányában) jelentős mértékben veszélyezteti a nagy- és kisvárosok lakóinak egészségét,

az Útalap rendelkezésére álló források felhasználásának prioritásait a szükségletek és igények rangsorolásával célszerű meghatározni.

Annak érdekében, hogy a kerékpárúthálózat-fejlesztés törvényben előírt kötelezettsége ne idézze elő - az előzőek figyelembevételével kialakított - közúthálózat-fejlesztési politika torzulását, a törvény javasolt módosítása feltétlenül indokolt.

A 3. § (1)-(4) bekezdésének javasolt módosítása eredményeként pályázati rendszer keretében a kerékpárutak fejlesztésére - alapul véve az Útalap hitelek nélkül fejlesztésre fordítható forrásait (1993. évben 9440 MFt-ot), illetve ezeknek az előírt 5%-át és a pályázatba bevont közel azonos nagyságú külső pénzeszköz felhasználását - 1993. évben 940 MFt lesz fordítható, amely összeg segítségével mintegy 240 km kerékpárútépítés finanszírozható.

A 3. § (1) bekezdése a) pontjából elmarad az „ideértve a koncesszió útján megvalósuló fejlesztések előkészítését” kiemelő zárójeles szövegrész. Mivel a koncessziós keretek között épülő autópályák (állami) tulajdonjoga rendelkezett, a zárójeles szövegrész - elveszítve pontosító funkcióját - elhagyható.

A 3. § (1) bekezdésének e) ponttal történő kiegészítése azért válik szükségessé, mert az üzemanyag-értékesítést és felhasználást terhelő Útalap-befizetések ellenőrzése, továbbá a visszatérítéses rendszer működtetése kiadásokkal jár. A javasolt e) pont teszi lehetővé azt, hogy az Útalap működtetési költségeinek fedezetéül is felhasználhatók legyenek az Útalap pénzeszközei.

A 4. §-hoz

A törvény végrehajtásának szabályozása során - a visszatérítéses rendszer gyakorlati megvalósításának áttekinthetősége és technikai kezelhetősége (a visszatérített összegek elenyésző nagyságrendje mellett a visszatérítésre esetleg igényt tartó adózók számának megnövekedése miatti túlzott adminisztrációs és eljárási költségek elkerülése) érdekében - a szakértők részéről egyértelmű javaslatként fogalmazódott meg, hogy a visszatérítésre jogosultak köréből a mezőgazdasági termelők egy részét (a nem vállalkozás keretében tevékenykedő magánszemélyeket) ki kell zárni. A módosítási javaslat ezt a célt szolgálja.

Elfogadása esetén a mezőgazdasági tevékenységet ellátó magánszemélyre (amennyiben vállalkozóként nem jelentkezik be) nem terjedne ki a visszatérítési jogosultság.

Az 5. § (1) bekezdésében a visszatérítésre jogosultak egyértelmű tájékoztatást kapnak arról, hogy a visszatérítési igényükkel mely szervezethez kell fordulniuk.

Egyúttal az „adóelszámolásuk során” kitétel elhagyásra került, mivel az egyes adók megállapításának, elszámolásának módját az anyagi jogszabályok rendezik és jellemzően - az adó jellegének megfelelően - eltérő módon. Így az említett kitétel az általánosító megfogalmazásból adódóan nem volt egyértelmű, ezért a törvény értelmezése szempontjából zavarólag hatott.

Az 5. § (2) bekezdése bevezető részének szövegkiegészítése olyan pontosítás, amely - a (4) bekezdésben rögzítetteken túlmenően - egyértelmű eligazítást tartalmaz arra vonatkozóan, hogy az adózó mely időszak nettó árbevételét vegye figyelembe a visszatérítés összegének meghatározásakor.

Az 5. § (2) bekezdésének a) és b) pontjaiban javasolt módosítások egy része a KHS Ipari Termékek Jegyzéke és Szolgáltatások Jegyzéke megnevezéseinek, adatainak változása miatt szükséges. Az Útalapról szóló törvény előírásai így összhangba kerülnek a KSH által kialakított - a termékekre és a szolgáltatásokra vonatkozó - osztályozás rendszerével, szerkezetével és tartalmával. A módosítások révén lehetővé válik, hogy az Útalapról szóló törvény az érintett termékeket és szolgáltatás fajtákat egyértelműen és pontosan határozza meg. Mindez nagymértékben elősegíti a törvény helyes értelmezését és előírásainak megfelelő (pontos) végrehajtását.

E módosítások lényegében pontosítások, amelyek nem jelentik a törvény érdemi megváltoztatását.

Az 5. § (2) bekezdésének b) pontjában javasolt további módosítás célja, hogy a növénytermelési és kertészeti bérmunka, az állattenyésztési bérmunka és az erdőgazdálkodási bérmunka végzéséhez vásárolt gázolaj árába beépített Útalap-hozzájárulás is, a visszatéríthető körbe kerüljön.

A Mezőgazdasági Szövetkezetek és Állami Gazdaságok a rendelkezésükre álló kihasználatlan gépparkkal egyre gyakrabban végeznek bérmunkát az egyéni, vagy magángazdálkodók földjein. (Nem zárható ki, hogy jövőben közvetlenül e célból alapított vállalkozások is megkezdik működésüket.) E tevékenység is azonban a törvény 5. §-a (1) bekezdésének b) pontja szerinti mezőgazdasági termékek előállítását szolgálja. Annak érdekében, hogy a bérmunkával megtermelt mezőgazdasági termékek után is visszaigényelhető legyen a gázolaj fogyasztói árába beépülő útalaprész, a javasolt módosításra feltétlenül szükség van.

Az 5. § (2) bekezdése a) és b) pontját követő szövegrészben javasolt módosítás a törvény érdemi változtatását nem jelenti. Célja, hogy a visszatérítésre jogosultak egyértelmű eligazítást kapjanak a visszatérítés kiszámításának alapja tekintetében.

Mivel az 5. § (2) bekezdésének bevezető szövegrészéből („a visszatérítésre jogosult vállalkozó a megvásárolt gázolaj után a visszatérítést az éves nettó árbevételének arányában.”) nem következik egyértelműen, hogy az a) és b) pont szerinti tevékenységekből származó nettó árbevétel és az összes nettó árbevételének aránya képezi a visszatérítés kiszámításának alapját, a törvény szövegének javasolt módosítása célszerű.

Az 5. § (3) bekezdésében javasolt módosítások KSH Ipari Termékek Jegyzéke megnevezéseinek, adatainak változása miatt szükségesek.

Az Útalapról szóló törvény előírásai így összhangba kerülnek a KSH által kialakított - a termékekre vonatkozó - osztályozás rendszerével, szerkezetével és tartalmával. A módosítások révén lehetővé válik, hogy az Útalapról szóló törvény az érintett termékeket egyértelműen és pontosan határozza meg. Mindez nagymértékben elősegíti a törvény helyes értelmezését és előírásainak megfelelő (pontos) végrehajtását. E módosítások lényegében csak pontosítások, amelyek nem jelentik a törvény érdemi megváltoztatását.

A visszatérítésre jogosult vállalkozót az 5. § (4) bekezdésében foglaltak igazítják el a havonta (előlegként) igényelhető visszatérítés módjáról, vetítési alapjáról és a visszatérítési igény benyújtásának kezdeti időpontjáról.

Az 5. § (5) bekezdése lehetővé teszi, hogy ha a visszatérítésre jogosult vállalkozó tárgyhavi visszaigénylési jogával - bármilyen oknál fogva - nem élt, vagy tényleges árbevétel hiányában nem élhetett, az adott havi visszaigénylését a tárgynegyedévet követő hónap 15. napjától érvényesíthesse.

Az 5. § (6) bekezdése előírja, hogy a visszatérítésre jogosult az év végét követően (május 31-i, illetve február 15-i határidőket megjelölve) az éves adatok ismeretében köteles elszámolni és bevallást készíteni a tárgyévben igénybevett visszatérítések összegéről és az esetleges különbözetet ezzel egyidőben visszaigényelheti vagy megfizeti. A végelszámolás képezi az időszakos adóhatósági ellenőrzések alapját.

Az 5. § (7) és (8) bekezdése a „különös esetekre” vonatkozóan ad eligazítást.

Az a visszatérítésre jogosult vállalkozó, aki gázolajat, ipari tüzelőolajat továbbértékesít, a visszatérítést nem veheti igénybe.

Az a vállalkozó, aki a vásárolt gázolaj, ipari tüzelőolaj után a törvényben előírt mértékű visszatérítést igénybe vette, de ezt követően - bármely okból - a már beszerzett terméket másnak értékesíti, köteles az értékesítést követő hónap 15 napjáig a visszaigényelt összeget az adóhatóságnak visszafizetni.

Az 5. §-hoz

Mivel a visszatérítés rendjét a törvény 5. §-a rendezi, a hatályos törvény 6. §-ban foglalt szövegrész értelmét veszti.

A helyébe lépő új 6. § (1) bekezdése útmutatást ad arra vonatkozóan, hogy az e törvényben nem szabályozott kérdésekben az adózás rendjéről szóló törvény előírásait kell alkalmazni.

A 6. § (2) bekezdés szerinti szabályozást az üzemanyagok értékesítését és felhasználását terhelő Útalap-befizetések, továbbá a befizetések és a visszatérítések ellenőrzése rendjének kialakítása, valamint a gázolaj, a könnyű fűtőolaj és az egyéb ipari tüzelőolaj fogyasztói árába beépített Útalap-hozzájárulás visszatérítésének gyakorlati végrehajtása teszi szükségessé. Ugyanis annak érdekében, hogy a visszatérítéses rendszer jól működtethető legyen, a befizetéseket nem közvetlenül az Útalap OKHB Rt.-nél vezetett elszámolási számlájára, hanem az APEH Adóelszámolási Iroda „Útalap üzemanyag befizetési és visszatérítési lebonyolítási számla” javára kell teljesíteni. A visszatérítések teljesítésére ugyancsak ez a számla szolgál.

A 6. § (2) bekezdése az Útalap üzemanyag-befizetési és visszatérítési lebonyolítási számla és az Útalap elszámolási számla közötti pénzforgalom szabályainak kialakítását, az adóhatóság és az Útalap kezelőjének megállapodására alapozza. A módosításokat a visszatérítéses rendszer működtethetősége és ellenőrizhetősége, valamint a befizetések és visszatérítések különbözetének az Útalap elszámolási számla javára történő rendszeres átutalása érdekében javasoljuk elfogadásra.

A 6. §-hoz

A javasolt módosítások egy része a KHS Ipari Termékek Jegyzéke megnevezéseinek, adatainak változása miatt szükséges.

Az Útalapról szóló törvény előírásai így összhangba kerülnek a KSH által kialakított - termékekre vonatkozó - osztályozás rendszerével, szerkezetével és tartalmával. A módosítások révén lehetővé válik, hogy az Útalapról szóló törvény az érintett termékeket egyértelműen és pontosan határozza meg. Mindez nagymértékben elősegíti a törvény helyes értelmezését és előírásainak megfelelő (pontos) végrehajtását.

E változtatások lényegében csak pontosítások, amelyek nem jelentik a törvény érdemi megváltoztatását.

Lényegi változás viszont, hogy a javasolt módosítás a repülőgép-benzint kiemeli az útalap-befizetésre kötelezett üzemanyagok köréből.

Az 1992. januárjában a Kormány által előterjesztett Útalapról szóló törvényjavaslat a befizetési kötelezettség előírását a különböző (86, 92, 95 és 98-as) motorbenzinekre tételesen alkalmazta. Ez követően került sor a motorbenzinek egy csoportba (KSH ITJ 55-13-1) való összevonására. Sajnálatos módon az oktánszámok elhagyásával, az elfogadott törvény előírásainak betű szerint eleget téve, e körbe tartozónak kellene tekinteni a repülőgép-benzint (KSH ITJ 55-13-18) is.

A törvény értelmezése szerint azonban, a 3. § (2) bekezdése a) pontjában előírt Útalap-befizetési kötelezettség - az Útalap rendeltetésének megfelelően - csak a közúti gépjármű motorokban a felhasználható motorbenzin-féleségekre vonatkozhat. Az előterjesztőt ugyanis nem vezette olyan szándék, hogy az Útalap-befizetési kötelezettséggel terhelt kőolajipari termékek körét - a törvény hatályba lépését megelőzően mentességet élvező repülőgép-benzinre is - kibővítse.

-----STARTING---POINT---VEGE---

A 7. §-hoz

A 7. § (1) bekezdésében foglaltak értelmében a visszatérítéses rendszer külön rendeletben történő szabályozására nincs szükség, mivel a törvény - a javasolt módosítások révén - működését és működésének ellenőrzését (ezen belül a visszatérítéses rendszer működését és ellenőrzését) biztosító jogszabályi előírásokat.

A 7. § (3) bekezdése alapján lehetőség nyílik arra, hogy - az 1992. évi XXX. törvény előírásai alapján - a repülőgép-benzin értékesítésére is kiterjedő befizetési kötelezettség teljesítéséből származó összegeket az Útalap kezelője visszafizethesse.