1993. évi XXXIV. törvény indokolása

a Magyar Népköztársaság és az Osztrák Köztársaság között a közös államhatár láthatóságának biztosításáról és az ezzel összefüggő kérdések szabályozásáról Budapesten, 1964. évi október 31-én aláírt szerződés módosításáról és kiegészítéséről szóló 1987. április 29-én aláírt szerződés kihirdetéséről

A közös államhatár láthatóságának biztosításáról és az ezzel összefüggő kérdések szabályozásáról szóló, Budapesten 1964. október hó 31-én aláírt szerződés módosítására és kiegészítésére vonatkozó szerződést a magyar és az osztrák külügyminiszter 1987. április 29-én írta alá. Megerősítésére 1989. május 13-án került sor a 151. számú NET határozattal.

A megerősítő okmányok 1990. szeptemberében kerültek kicserélésre, így a szerződés 17. cikkének (2) bekezdése szerint 1990. december 1-jén hatályba lépett.

A ratifikációs időszakban - alkotmánymódosítás következtében - megszünt a NET és emiatt a szerződés kihirdetése nem történt meg.

A hatályos szerződés kihirdetése szükséges annál is inkább, mivel a szabályozott Lapincs folyó és Bozsok patak térségében az államhatár területcserével történő kiigazítására került sor és a kihirdetés az érintett földterületek birtokbaadásának feltétele.