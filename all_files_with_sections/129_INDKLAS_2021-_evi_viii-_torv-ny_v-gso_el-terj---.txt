2021. évi VIII. törvény végső előterjesztői indokolása

a felsőoktatás szabályozására vonatkozó és egyes kapcsolódó törvények módosításáról

-----STARTING---POINT---ALTALANOS--- 

Az egyes felsőoktatási intézmények megújított intézményfejlesztési terveiben 2021. év elején számos esetben jelent meg a Fokozatváltás a Felsőoktatásban stratégiában 2016 óta megfogalmazott az egyetemek versenyképességét elősegítő modellváltás iránya. 2021. év elején tíz egyetem szenátusa fejezte ki azon többségi szándékát, hogy az egyetem jövője egy új közfeladatot ellátó közérdekű vagyonkezelői állam által alapított alapítványi formában valósuljon meg. A Budapesti Gazdasági Egyetem, a Debreceni Egyetem, a Dunaújvárosi Egyetem, a Magyar Táncművészeti Egyetem, a Nyíregyházi Egyetem, az Óbudai Egyetem, a Pécsi Tudományegyetem, a Semmelweis Egyetem, a Szegedi Tudományegyetem, a Testnevelési Egyetem szenátusai döntöttek a modellváltás mellett. Az Eszterházy Károly Egyetem szenátusa támogatta az intézmény fenntartóváltását, valamint a Sárospataki Comennius Campus kiválását, így új intézményként kerül létrehozásra a Tokaj-Hegyalja Egyetem. A Kormány az egyetemek kezdeményezésére 2021-ben újabb felsőoktatási intézmények esetében hozott az új működési és fenntartási modellről döntést. A felsőoktatási intézmények fenntartójaként közfeladatot ellátó közérdekű vagyonkezelő alapítványok létrehozására kerül sor. A 2020-ban és a 2021-ben fenntartóváltással érintett felsőoktatási intézmények, illetve az azokat fenntartó alapítványok alapításhoz és működéshez állami vagyon biztosítása indokolt. Ezen feladatok megvalósítása érdekében a törvényjavaslat szerint törvények módosítása szükséges.

Továbbá sor kerül a Magyarországi Református Egyház részére történő vagyonjuttatásra is.

A Nemzeti Filmszínház Nonprofit Korlátolt Felelősségű Társaság (a továbbiakban: Nemzeti Filmszínház Nkft.) a Színház- és Filmművészetért Alapítvány részére kerül átadásra a Színház- és Filmművészetért Alapítvány és a Színház- és Filmművészeti Egyetem részére történő vagyonjuttatásról szóló 2020. évi LXXII. törvény (a továbbiakban: SZFE tv.) módosításával, a Thália Színház Nonprofit Korlátolt Felelősségű Társaság (a továbbiakban: Thália Színház Nkft.) Millenáris Tudományos Kulturális Alapítvány (a továbbiakban: Millenáris Alapítvány) részére történő átadásának törvényi szintű szabályai az egyes vagyonkezelő alapítványokról és az azoknak történő vagyonjuttatásról szóló 2020. évi CVI. törvényben (Vagyonjuttatási tv.) kerülnek elhelyezésre.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. és az 5. §-hoz

A felsőoktatási intézmények modellváltásának sikeres végrehajtásához szükséges vagyonjuttatásra vonatkozó részletszabályok kerülnek megállapításra.

A 2-4. §-hoz

A közfeladatot ellátó közérdekű vagyonkezelő alapítványokról szóló 2021. évi IX. törvény (a továbbiakban: KEKVA tv.) összeférhetetlenségi szabályaival összhangban a Magyarország helyi önkormányzatairól szóló 2011. évi CLXXXIX. törvényben átvezetésre kerül az ott szereplő összeférhetetlenségi szabály, lehetővé téve, hogy más alapítványoktól, gazdasági társaságoktól eltérően a közfeladatot ellátó közérdekű vagyonkezelő alapítványban lehetséges legyen a kuratóriumi és felügyelőbizottsági tisztségek (elnök, tag), valamint a vagyonellenőri tisztség betöltése abban az esetben is, ha a tagjelölt a felsorolt jogállási törvények alá tartozó jogviszonyban áll.

A 6-9. §-hoz

A KEKVA tv. összeférhetetlenségi szabályaival összhangban a közszolgálati tisztviselőkről szóló 2011. évi CXCIX. törvényben átvezetésre kerül az ott szereplő összeférhetetlenségi szabály, lehetővé téve, hogy más alapítványoktól, gazdasági társaságoktól eltérően a közfeladatot ellátó közérdekű vagyonkezelő alapítványban lehetséges legyen a kuratóriumi és felügyelőbizottsági tisztségek (elnök, tag), valamint a vagyonellenőri tisztség betöltése abban az esetben is, ha a tagjelölt a felsorolt jogállási törvények alá tartozó jogviszonyban áll.

A 10. §-hoz

A nemzeti felsőoktatásról szóló törvény 64. § (4) pontja előírja a miniszter részére, hogy a nemzetiségi képzés tekintetében hozott döntéseihez beszerzi az Országos Nemzetiségi Tanács véleményét. Az új, modellváltás alatt lévő, közalapítványi fenntartásba kerülő egyetemeknél a közalapítványok átveszik az állam, mint fenntartó szerepét és - a miniszter helyett - a kuratóriumok döntenek majd például az egyetemek stratégiai kérdéseiben, így a nemzetiségi képzésre vonatkozó kérdésekben is. Az Országos Nemzetiségi Tanács véleményének beszerzését a nemzetiségi képzés tekintetében hozott döntéseihez a fenntartók részére is elő kell írni, csak ez jelenthet garanciát a nemzetiségi képzés számára.

A 11. §-hoz

A módosítás alapján 2021. augusztus 1-jétől létrejön a Tokaj-Hegyalja Egyetem, amelynek speciális képzési szerkezete és térségi küldetése indokolja az általános törvényi előírások alóli részbeni eltérést.

A 12. §-hoz

Az Eszterházy Károly Egyetem szervezeti átalakulásához kapcsolódó jogutódlásról és névváltoztatásról szóló rendelkezés.

A 13. és 15. §-hoz

A fenntartóváltással érintett felsőoktatási intézményekben a munkavállalók szabadságának kivételére átmeneti rendelkezés meghatározása szükséges.

A 14. §-hoz

Az Eszterházy Károly Egyetem fenntartóváltására tekintettel szükséges átmeneti rendelkezések.

A 16. §-hoz

A nemzeti felsőoktatásról szóló 2011. évi CCIV. törvény módosítása szükséges a Debreceni Egyetem, a Semmelweis Egyetem, a Pécsi Tudományegyetem, a Szegedi Tudományegyetem, az Eszterházy Károly Egyetem, a Budapesti Gazdasági Egyetem, a Nyíregyházi Egyetem, az Óbudai Egyetem, a Magyar Táncművészeti Egyetem, a Testnevelési Egyetem és a Dunaújvárosi Egyetem 2021. augusztus 1-jei, valamint a Pannon Egyetem 2021. szeptember 1-jei fenntartóváltására, valamint a Tokaj-Hegyalja Egyetem 2021. augusztus 1-jei létrejöttére tekintettel.

A 17. §-hoz

Hatályon kívül helyező rendelkezés.

A 18. §-hoz

A pandémiás helyzetre tekintettel - és a bizottsági ülések összehangolásával - az Országgyűlés Hivatala lehetőséget teremtett arra, hogy a bizottsági üléseket a Hivatal, illetve a frakciók munkatársai helyszíni jelenlétük nélkül is követhessék a belső televíziós csatornákon. A belső tévéközvetítés megtekintésének lehetőségét a Hivatal zártláncú audiovizuális jel kibocsátásával biztosítja.

Az Ogytv. ugyanakkor előírja, hogy a zártláncú audiovizuális jelet az Országgyűlés honlapján elérhetővé kell tenni.

A jelenlegi technológiai megoldás annak lehetőségét biztosítja, hogy a két internetes csatorna mellett (ami a plenáris és a TAB ülésekre van fenntartva) öt televíziós csatornán követhető a bizottsági ülés. Ez utóbbiak bővítése - az internetes csatornákéval szemben - a jövőben költséghatékonyan megoldható.

A módosítás célja, hogy a jövőben a bizottsági ülés közvetítése minél több helyszínről biztosítható legyen, ugyanakkor a honlapon történő megjelenítésre a közvetítési kötelezettség ne terjedjen ki.

A javasolt módosítás értelmében a honlapon történő megjelentetés kötelezettsége csak a plenáris és a TAB ülése esetén áll fenn, a további nyilvános bizottsági üléseket a saját belső televíziós hálózaton jelenítjük meg.

Ezzel párhuzamosan a sajtó munkatársai számára a tévéközvetítéses módszerrel továbbra is biztosított a bizottsági ülés közvetítésének lehetősége. A házelnök által közvetíteni rendelt bizottsági ülések médiajeléhez a sajtó munkatársai - elsősorban a Sajtóteremben - továbbra is szabadon hozzáférhetnek.

A 19., 20. és 22. §-hoz

A KEKVA tv. összeférhetetlenségi szabályaival összhangban az Országgyűlésről szóló 2012. XXXVI. törvényben átvezetésre kerül az ott szereplő összeférhetetlenségi szabály, lehetővé téve, hogy más alapítványoktól, gazdasági társaságoktól eltérően a közfeladatot ellátó közérdekű vagyonkezelő alapítványban lehetséges legyen a kuratóriumi és felügyelőbizottsági tisztségek (elnök, tag), valamint a vagyonellenőri tisztség betöltése abban az esetben is, ha a tagjelölt a felsorolt jogállási törvények alá tartozó jogviszonyban áll.

A 21. és 23. §-hoz

A fokozottan védett épületek biztonságát növeli a beléptető rendszer olyan fajta működésének lehetővé tétele, amely az állandó belépésre jogosult személyek egyértelmű azonosítását teszi lehetővé arcképfelismerő rendszer alkalmazásával, ezáltal például megakadályozható a belépőkártya belépésre nem jogosult személy által történő felhasználása, így az arra illetéktelen személy védett létesítménybe történő bejutása. Az arcképfelismerés alapú beléptető rendszer a belépésre jogosult személy arcképmásából vissza nem fejthető alfanumerikus kódot (a továbbiakban: biometrikus sablon) képez, amelyet az automatizált arcképelemző rendszer összevet a belépni szándékozó személy nyilvántartásban szereplő biometrikus sablonjával. Amennyiben a biometrikus sablonok nem egyeznek meg, és a belépni szándékozó személy az állandó belépési jogosultságát más módon sem tudja igazolni, a beléptetésre nem kerülhet sor.

A módosítás lehetővé tenné, hogy a beléptető rendszerben kezelt, a be- és kilépés tényét dokumentáló adatok a beléptető rendszer eredeti céljától eltérő, más célra, nevezetesen az Országgyűlés Hivatalával közszolgálati jogviszonyban vagy munkaviszonyban álló személyek munkaidő-nyilvántartásának támogatása céljából is felhasználhatók legyenek. A munkaidő-nyilvántartás nem teljeskörűen a beléptető rendszerben keletkezett adatokból áll össze, csupán a munkaidő-nyilvántartási feladat támogatására lennének felhasználhatók a benne keletkezett, be- és kilépést rögzítő adatok.

Pontosításra kerül az Ogytv.-ben, hogy a beléptető rendszer kezeli a be- és kilépés, illetve be- és kihajtás időpontját, illetve az azt kezdeményező személy nevét is, továbbá a tartós, valamint az eseti belépési engedéllyel rendelkező személyek kezelt adatai a konkrét felsorolás helyett merev hivatkozással kerülnek szabályozásra.

Az előzőekhez kapcsolódó technikai pontosítások átvezetése is szükséges, ezeket a szövegcserés módosítások tartalmazzák.

A 24. §-hoz

Az Országgyűlés Hivatalának elhelyezése a Szabad György Irodaház átadását követően már nem csupán - a később elnevezett - Barankovics István Irodaházban valósul meg. Az irodaházak a beléptetést szabályozó házelnöki rendelkezésben kerülnek ilyen módon nevesítésre, azonban a Barankovics István Irodaház nevesítése a házelnöki rendelkezésben a jogszabályi háttér rendezetlensége miatt elmaradt. Ennek pontosítása érdekében szükséges a módosítás.

A 25. §-hoz

A közfeladatot ellátó közérdekű vagyonkezelő alapítványok - a mindenkori kormányzattól független magánjogi szereplőkként - olyan kiemelkedő társadalmi értékteremtő szerepet töltenek be, amelyek jelentősége Magyarországra és a jövő nemzedékekre nézve meghatározó. Az e célok megvalósítását szolgáló gazdálkodás részét képező beszerzések nyilvános és átlátható lebonyolítása olyan kiemelt közérdek, amelynek biztosítására indokolt a közbeszerzési kötelezettség meghatározása.

A 26. §-hoz

A Magyarországi Református Egyház részére történő vagyonjuttatásra kerül sor a Magyar Nemzeti Levéltár Pest Megyei Levéltárának Nagykőrösi Fióklevéltár költözése okán, az épület további hasonló célú hasznosítása érdekében.

A 27. §-hoz

Az egyes állami tulajdonú ingatlanok ingyenes egyházi tulajdonba adásáról szóló 2017. évi LXXIV. törvény sarkalatossági záradékának kiegészítésére kerül sor a törvényjavaslatban foglaltak alapján.

A 28-31. §-hoz

A KEKVA tv. összeférhetetlenségi szabályaival összhangban a kormányzati igazgatásról szóló 2018. CXXV. törvényben átvezetésre kerül az ott szereplő összeférhetetlenségi szabály, lehetővé téve, hogy más alapítványoktól, gazdasági társaságoktól eltérően a közfeladatot ellátó közérdekű vagyonkezelő alapítványban lehetséges legyen a kuratóriumi és felügyelőbizottsági tisztségek (elnök, tag), valamint a vagyonellenőri tisztség betöltése abban az esetben is, ha a tagjelölt a felsorolt jogállási törvények alá tartozó jogviszonyban áll.

A 32. §-hoz

A sarkalatossági záradék kiegészítésére kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

A 33. §-hoz

Jogtechnikai pontosításra kerül sor.

A 34. §-hoz

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 35-37. §-hoz

A KEKVA tv. összeférhetetlenségi szabályaival összhangban a különleges jogállású szervekről és az általuk foglalkoztatottak jogállásáról szóló 2019. évi CVII. törvényben átvezetésre kerül az ott szereplő összeférhetetlenségi szabály, lehetővé téve, hogy más alapítványoktól, gazdasági társaságoktól eltérően a közfeladatot ellátó közérdekű vagyonkezelő alapítványban lehetséges legyen a kuratóriumi és felügyelőbizottsági tisztségek (elnök, tag), valamint a vagyonellenőri tisztség betöltése abban az esetben is, ha a tagjelölt a felsorolt jogállási törvények alá tartozó jogviszonyban áll.

A 38. §-hoz

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 39. és 43. §-hoz

A Marek József Alapítványhoz kapcsolódó alapítói jogok gyakorlására vonatkozó rendelkezéseknek a módosítása szükséges.

A 40. §-hoz

A sarkalatossági záradék kiegészítésére kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

A 41. §-hoz

Jogtechnikai pontosításra kerül sor.

A 42. §-hoz

A Marek József Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges.

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 44. és 48. §-hoz

A Moholy-Nagy Művészeti Egyetemért Alapítványhoz kapcsolódó alapítói jogok gyakorlására vonatkozó rendelkezések módosítása szükséges.

A 45. §-hoz

A sarkalatossági záradék kiegészítésére kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

A 46. §-hoz

Jogtechnikai pontosításra kerül sor.

A 47. §-hoz

A Moholy-Nagy Művészeti Egyetemért Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges.

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 49. §-hoz

A sarkalatossági záradék pontosítására kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

Az 50. §-hoz

A Neumann János Egyetem részére történő vagyonjuttatásra kerül sor.

Az 51. §-hoz

Jogtechnikai pontosításra kerül sor.

Az 52. §-hoz

A Neumann János Egyetemért Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges.

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

Az 53. és 58. §-hoz

A Soproni Egyetemért Alapítványhoz kapcsolódó alapítói jogok gyakorlására vonatkozó rendelkezéseknek a módosítása szükséges.

Az 54. §-hoz

Az intézmény közfeladatainak ellátása kapcsán a vagyonjuttatás kiegészítése szükséges.

Az 55. §-hoz

A sarkalatossági záradék pontosítására kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

Az 56. §-hoz

Jogtechnikai pontosításra kerül sor.

Az 57. §-hoz

A Soproni Egyetemért Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges.

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

Az 59. és 64. §-hoz

A Széchenyi István Egyetemért Alapítványhoz kapcsolódó alapítói jogok gyakorlására vonatkozó rendelkezések hatálybalépésének a módosítása szükséges.

A 60. §-hoz

A sarkalatossági záradék pontosítására kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

A 61. §-hoz

A Győr belterület 3899/3 helyrajzi számon nyilvántartott, természetben Győr, Zrínyi utca 13. szám alatti ingatlan jelenleg a magyar állam tulajdonában van és az Állami Egészségügyi Ellátó Központ tulajdonosi joggyakorlási körébe tartozik, a vagyonkezelője a Győri Petz Aladár Egyetemi Oktató Kórház (a továbbiakban: Kórház). A Kórház központi épületét érintő felújítások következtében az ingatlan kiüresedett, funkció nélkül maradt. A Széchenyi István Egyetem új funkciót adhatna a területnek, a városi területfejlesztési irányokat is figyelembe véve. A Kórház régi és új vezetése is támogatta az ingatlan átadását, amellyel Győr Megyei Jogú Város Önkormányzatának vezetése is egyetért. A Kórház és a Széchenyi István Egyetem közös kérelemben fordult az Állami Egészségügyi Ellátó Központhoz a vagyonkezelői jog átadása érdekében 2020 májusában, azonban a Széchenyi István Egyetemet érintő modellváltási folyamat miatt a Széchenyi István Egyetem 2020. augusztus 1. napját követően vagyonkezelési jogot nem tud szerezni az ingatlanon. Megoldás, hogy az ingatlan a Széchenyi István Egyetem tulajdonába kerüljön ingyenes vagyonjuttatás keretében, amellyel a fenntartó Széchenyi István Egyetemért Alapítvány Kuratóriuma is egyetért.

A 62. §-hoz

Jogtechnikai pontosításra kerül sor.

A 63. §-hoz

A Széchenyi István Egyetemért Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges.

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 65. és 71. §-hoz

Az Universitas Miskolcinensis Alapítványhoz kapcsolódó alapítói jogok gyakorlására vonatkozó rendelkezések módosítása szükséges.

A 66. és 67. §-hoz

A Csanyik-völgyben található volt tüdőszanatórium épületének alapítványi tulajdonba kerülésével olyan modellértékű, egyedi egyetemi pilot program valósulhat meg, ami a városban és a régióban élő idősek életminőségét is javítaná. A vagyonátruházással egy gyönyörű hegyi környezetben, jó levegőn található, minden igényt kielégítő idősek otthona jöhet létre, ami a társadalmi felelősségvállalás mellett a Miskolci Egyetem hallgatói számára is lehetőséget biztosítana szakmai gyakorlatuk megvalósítására, nemcsak az Egészségügyi Kar gyógytornász, egészségügyi szervező, ápoló szakos hallgatóinak, a Bölcsészettudományi Kar szociális munka alapszakos, szociológia mesterszakos hallgatóinak, hanem a mérnöki, informatikai szakokon tanulóknak is.

A 68. §-hoz

A sarkalatossági záradék kiegészítésre kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

A 69. §-hoz

Jogtechnikai pontosításra kerül sor.

A 70. §-hoz

A Miskolci Egyetemért Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges.

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 72. és 78. §-hoz

A Színház- és Filmművészetért Alapítványhoz kapcsolódó alapítói jogok gyakorlására vonatkozó rendelkezések módosítása szükséges.

A 73. §-hoz

A Nemzeti Filmszínház Nkft. Színház- és Filmművészetért Alapítvány részére történő átadásával kapcsolatos részletszabályok és garanciális szabályok meghatározása.

A 74. §-hoz

A törvényjavaslat rögzíti, hogy a Színház- és Filmművészeti Egyetemet a KEKVA tv.-ben meghatározott közfeladatok ellátása érdekében a tulajdonba adást megelőző átmeneti időre ingyenes használati jog illeti meg az ott rögzített ingatlanokon, ingóságokon.

A 75. §-hoz

Az SZFE tv. sarkalatossági záradékának kiegészítésére kerül sor a törvényjavaslatban foglaltak, valamint a Magyarország Alaptörvényének kilencedik módosításának 2020. decemberi hatálybalépésére tekintettel.

A 76. §-hoz

Az SZFE tv. új melléklettel történő kiegészítésről szóló rendelkezés.

A 77. §-hoz

A Színház- és Filmművészetért Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges.

A 79. §-hoz

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 80. és 81. §-hoz

A Thália Színház Nkft., valamint állami tulajdonú ingatlanok Millenáris Alapítvány részére történő átadásával kapcsolatos részletszabályok és garanciális szabályok meghatározása.

A 82. §-hoz

A Vagyonjuttatási tv. sarkalatossági záradékának pontosítására kerül sor a törvényjavaslatban foglaltak, valamint a Magyarország Alaptörvényének kilencedik módosításának 2020. decemberi hatálybalépésére tekintettel.

A 83-86. §-hoz

A Vagyonjuttatási tv. módosításához kapcsolódó szövegpontosítások és melléklet módosításáról, kiegészítéséről szóló rendelkezés.

A 87. §-hoz

A Magyar Agrár- és Élettudományi Egyetemért Alapítványhoz kapcsolódó alapítói jogok gyakorlására vonatkozó rendelkezések módosítása szükséges.

A 88. §-hoz

A Magyar Agrár- és Élettudományi Egyetemért Alapítvány részére történő vagyonjuttatásra vonatkozó rendelkezések jogtechnikai pontosítása szükséges.

A 89. §-hoz

Jogtechnikai pontosításra kerül sor.

A 90. §-hoz

A korábbi szabályozás pontosítása szükséges a jogalkotói szándék elérése érdekében.

A 91. §-hoz

A sarkalatossági záradék kiegészítésére kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

A 92. §-hoz

A Magyar Agrár- és Élettudományi Egyetem részére a korábban vagyonkezelésében lévő további ingatlanok tulajdonba adása indokolt.

A 93. §-hoz

Jogtechnikai pontosításra kerül sor.

A 94. és 95. §-hoz

A Magyar Agrár- és Élettudományi Egyetemért Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges.

A 96. §-hoz

A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 97. §-hoz

Hatályba nem lépésről szóló rendelkezés a Debreceni Egyetem, a Semmelweis Egyetem, a Pécsi Tudományegyetem, a Szegedi Tudományegyetem, az Eszterházy Károly Egyetem, az Óbudai Egyetem, a Nyíregyházi Egyetem, a Budapesti Gazdasági Egyetem, a Magyar Táncművészeti Egyetem, a Testnevelési Egyetem és a Dunaújvárosi Egyetem 2021. augusztus 1-jei fenntartóváltására, valamint a Tokaj-Hegyalja Egyetem 2021. augusztus 1-jei létrejöttére tekintettel.

A 98. és 106. §-hoz

A Pannon Egyetemért Alapítványhoz kapcsolódó alapítói jogok gyakorlására vonatkozó rendelkezések módosítása szükséges.

A 101. §-hoz

Vagyonjuttatásról szóló rendelkezés.

A 102. §-hoz

A sarkalatossági záradék kiegészítésére kerül sor a Magyarország Alaptörvényének kilencedik módosításának 2020. decemberi hatálybalépésére tekintettel.

A 103. §-hoz

A Pannon Egyetem részére történő vagyonjuttatásra kerül sor, tekintettel arra, hogy az érintett épület tulajdonba adása szükséges, mivel azt köz- és magánfinanszírozású fejlesztési együttműködési teher (Public Private Partnership, rövidítve: PPP) tovább már nem terheli.

A 105. §-hoz

A Pannon Egyetemért Alapítványhoz kapcsolódó alapítói jogok gyakorlására vonatkozó rendelkezésnek a módosítása szükséges. A KEKVA tv.-ben foglalt szabályokra tekintettel elhagyásra kerülnek az egyes közfeladatok.

A 99-100. § és 104. §-hoz

Jogtechnikai pontosításra kerül sor.

-----STARTING---POINT---VEGE---

A 107. §-hoz

Hatályba léptető rendelkezés.

A 108. §-hoz

Sarkalatossági záradék.