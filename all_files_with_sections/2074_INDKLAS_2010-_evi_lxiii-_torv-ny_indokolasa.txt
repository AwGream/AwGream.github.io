2010. évi LXIII. törvény indokolása

a közoktatásról szóló 1993. évi LXXIX. törvény módosításáról

-----STARTING---POINT---ALTALANOS--- 

A közoktatási törvény jelenlegi szabályozása nem veszi figyelembe a települési önkormányzatok rendkívül jelentős nagyságbeli eltéréseit és az ebből adódó problémát, miszerint ugyanazon szabályok alkalmazása, a feladatok és költségek számottevő emelkedése miatt, a fenntartott intézmények számától függően, igazságtalanságot szül.

A törvény a gyakorlati tapasztalatok számbavétele nyomán arra is kísérletet tesz, hogy az intézményátszervezés lebonyolítását életszerűbbé és ezáltal egyszerűbbé és ésszerűbbé tegye.

-----STARTING---POINT---RESZLETES---

Az 1. és 4. §-hoz

A Köot. a közoktatási intézmények átszervezését illetően megállapítja azokat az egyeztetési kötelezettségeket, melyeket végre kell hajtani. Az átszervezés fogalmába és az egyeztetési kötelezettségbe bele érti azt is, amikor a rendelkezésre bocsátott vagyont, illetve az a feletti rendelkezési jogot vonja meg a fenntartó. A gyakorlatban sokszor merül fel az, hogy egy adott oktatási intézményt évközben át kell helyezni más épületbe, illetve egyes épületrészeit más funkcióra kell használni. Ilyen esetekben teljesen felesleges és értelmetlen a bonyolult egyeztetési kötelezettség, ide értve a szakértői vélemény megkérését is.

A Köot. 102. § (6) bekezdése előírja az egyeztetési kötelezettséget. Ezek között szerepel az intézményi költségvetés meghatározásával és módosításával kapcsolatosan is az egyeztetési kötelezettség (alkalmazotti közösség, szülői szervezet, diák önkormányzat). A jelen gazdasági helyzetben a véleményezők a költségvetéshez csak annyit tudnának hozzá tenni, hogy ez kevés és ezt a fenntartó is nagyon jól tudja. A módosítást illetően pedig értelmetlen az egyeztetési kötelezettség, mivel a módosítások többségében meghatározott feladatra történő pénzeszköz átadást jelentenek.

A 2-3. §-hoz

A Köot. 102. § (3) bekezdése a közoktatási intézmények működésével kapcsolatos fenntartói döntések kialakításánál számos vélemény beszerzését írja elő. A szabályozás célja az volt, hogy megteremtse annak a feltételét, hogy az érintettek hozzájuthassanak a szükséges információkhoz és garantálja, hogy a vélemény kialakításához megfelelő idő álljon rendelkezésre. Ugyanakkor azon fenntartók részére, amelyek több közoktatási intézményt tartanak fent - Debrecen Megyei Jogú Város Önkormányzata például 84 közoktatási intézményt tart fent -, jelentős többlet terhet jelent a Köot. e bekezdése szerinti véleményeztetési kötelezettség hatályos szabályozása, különösen olyan fenntartói döntéseknél, mint a közoktatási intézmény költségvetésének meghatározása, amely az önkormányzat költségvetési rendeletének elfogadása előtt valamennyi, az önkormányzat által fenntartott intézményt érint. A rendelkezés a célját úgy is eléri, ha a fenntartó nem közvetlenül, egyesével keresi meg az e bekezdés szerinti közösségeket, hanem az intézményvezetők útján történik meg a tervezett intézkedés véleményeztetése.

A közoktatási intézmények átszervezését, megszüntetését, fenntartói jogának átadását a hatályos rendelkezések szerint a fenntartó július és augusztus hónapokban teheti meg. Fenti intézkedésekről a hatályos törvény szövege szerint a fenntartó legkésőbb az intézkedés tervezett végrehajtása évének május 15-ig hozhat döntést. A nevelési-oktatási intézmények működéséről szóló 11/1994. (VI. 8.) MKM rendelet 15. § (1) bekezdése és 16. § (1) bekezdése szerint az óvodai jelentkezés idejét és módját a fenntartó határozza meg, és a szülő március 1-je és április 30-a között - a községi, városi, fővárosi kerületi, megyei jogú városi önkormányzat által meghirdetett időpontban - köteles beíratni tanköteles gyermekét a lakóhelye szerint illetékes vagy a választott iskola első évfolyamára. A tanév rendjéről szóló mindenkori hatályos OKM rendelet szerinti, középfokú iskolai felvételi eljárás lebonyolításának ütemezése alapján a középiskolai felvételi eljárás is áprilisban zárul le. A Köot. 102. § (2) bekezdés c) pontja szerint a fenntartó meghatározza az adott nevelési évben indítható óvodai csoportok számát, továbbá engedélyezi az osztály, csoport átlaglétszámtól való eltérést, meghatározza az adott tanítási évben az iskolában indítható osztályok, napközis osztályok (csoportok), a kollégiumban szervezhető csoportok számát, továbbá engedélyezi a maximális létszámtól való eltérést. Tekintve a beiratkozásra meghatározott időpontokat, a fenntartó csak az óvodai, iskolai jelentkezéseket és beiratkozásokat követően tud közoktatási intézmény átszervezéséről, megszüntetéséről megalapozottan, az adott intézmény iránti valós igény ismeretében dönteni. Ehhez olyan fenntartó esetében, amely több közoktatási intézményt tart fenn, nem elég az április vége és május 15-e közti időszak, mivel a tervezett intézkedést véleményeztetni is kell, és közoktatási szakértő, valamint a megyei önkormányzat szakvéleményét is be kell szerezni.

A Köot. hatályos szövege szerint átszervezés minden olyan fenntartói döntés, amely érinti a közoktatási intézmény Köot. 37. § (5) bekezdés b) pontját, így a feladatellátást szolgáló vagyont, a vagyon feletti rendelkezés jogot érintő döntés is. Jelentős többlet terhet ró a közoktatási intézmények fenntartóira az átszervezésre vonatkozó eljárás lefolytatása olyan esetben, amikor az alapító okiratban szereplő, de a feladatellátáshoz már nem szükséges vagyont kívánja elvonni a fenntartó.

-----STARTING---POINT---VEGE---

Az 5. §-hoz

A hatálybalépést és a deregulációt tartalmazza.