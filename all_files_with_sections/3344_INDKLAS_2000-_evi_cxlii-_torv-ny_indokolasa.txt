2000. évi CXLII. törvény indokolása

a szőlőtermesztésről és a borgazdálkodásról szóló 1997. évi CXXI. törvény módosításáról

-----STARTING---POINT---ALTALANOS--- 

A Magyarországon beszerezhető alapanyagok árait és a termelési költségeket is figyelembe véve, a piaci tendenciák azt mutatják, hogy a borpárlat adók nélküli belföldi átlagára évek óta kb. négyszerese a melaszból, illetve kukorica alapanyagból előállított finomszesz átlagárának. Ez a termelői árkülönbség rendkívül ösztönző lehet arra, hogy a kétféle terméket egy adóraktáron belül előállító üzemek esetleg még a termelési folyamatban (alapanyag vagy félkész termék keveredéssel) magasabb borpárlat hozamot érjenek el a valóságosnál, ezzel áldozva ugyan a finomszesz termelés hatásfokából és eredményéből, ugyanakkor a borpárlaton többszörös nyereséget elérve.

A keveredés azért lehetséges, mert a megvásárolt és párlásra kiadott alapanyagoknak az adóraktáron belüli szigorú elkülönítését, illetve azok valós alkoholtartalmának és minőségének a párlás előtti közvetlen ellenőrzését a termelő üzemeknél sem az OBI, sem a VPOP számára nem írja elő jogszabály, így az első mérés a késztermék hozamolásakor, a szeszmérőgépek által történik. Az elszámolási kötelezettség - nagyon szigorúan - ettől a ponttól él. Az OBI jelenleg beküldött minta alapján ad párlási engedélyt az alapanyagokra, de a tényleges termelésre felhasznált minőségét nem ellenőrzi.

A borpárlat és a valódi magyar gyümölcspálinkák minőségének biztosítása érdekében szükség van arra, hogy kizárólag borpárlatot és valódi gyümölcspálinkát előállító adóraktárak a finomszesz gyártására jogosult szeszgyáraktól különüljenek el. Bebizonyosodott, hogy az eddigi, egy adóraktárban mindenféle alkoholtermék termelését megengedő és csak időbeli elkülönülést előíró szabályozás nem hozott kielégítő eredményt. Ezt bizonyítja, hogy jelenleg is a valós önköltségektől lefelé eltérített, a piaci folyamatok által nem indokolt alacsony áron kerül nagy mennyiségű borpárlat a forgalomba szeszgyári forrásokból. A borpárlat és a valódi gyümölcspárlatok eredet- és minőségvédelmének az Európai Unió Bor- és élelmiszerszabályozásában is kiemelt jelentősége van. Ezért indokolt szigorítás az, hogy egy adóraktáron belül vagy csak borpárlatot és valódi gyümölcspálinkát, vagy kizárólag finomszeszt lehessen előállítani. Egy cég természetesen rendelkezhet kétféle, elkülönült adóraktárral ebben az esetben is. Ez a szabályozás nem ismeretlen a magyar gyakorlatban. A korábbi jövedéki törvény termékfajta szerint elkülönült termelő üzemtípusokat határozott meg, amelyekben kizárt volt a finomszesz keveredése az értékesebb termékekkel, a borpárlattal és a valódi gyümölcspálinkákkal.

-----STARTING---POINT---RESZLETES---

-----STARTING---POINT---VEGE---