1998. évi LXIX. törvény

a környezetvédelmi termékdíjról, továbbá egyes termékek környezetvédelmi termékdíjáról szóló 1995. évi LVI. törvény módosításáról

Az Országgyűlés a környezetvédelmi termékdíjról, továbbá egyes termékek környezetvédelmi termékdíjáról szóló 1995. évi LVI. törvényt az alábbiak szerint módosítja:

-----STARTING---POINT---ELEJE---

1. § A környezetvédelmi termékdíjról, továbbá egyes termékek környezetvédelmi termékdíjáról szóló 1995. évi LVI. törvény (a továbbiakban: Kt.) 2. §-ának (1) bekezdése helyébe a következő rendelkezés lép:

(A törvény hatálya)

„(1) A (3) bekezdésben meghatározott termékdíjköteles termékek után, beleértve más termékekkel együtt vagy más termékek részeként forgalomba hozott termékeket is,

a) a belföldi előállítású termékdíjköteles termék első belföldi forgalomba hozója vagy saját célú felhasználója, valamint

b) a termékdíjköteles termék importálója [a továbbiakban a)-b) együtt: kötelezett] környezetvédelmi termékdíjat (a továbbiakban: termékdíj) köteles fizetni.”

2. § A Kt. a következő új címmel, valamint új 5/A. §-sal egészül ki:

„Termékdíj visszaigénylés

5/A. § Visszaigényelhető a termékdíj azon termékdíjköteles termék után, amelyre vonatkozóan a Magyar Köztársaság által kötött hatályos nemzetközi szerződés közterhektől mentes beszerzést ír elő. A visszaigényléshez külön jogszabályban meghatározott igazolások benyújtása szükséges.”

3. §  A Kt. 17. §-ának (3) bekezdése helyébe a következő rendelkezés lép:

(V. Fejezet

Egyéb kőolajtermékek környezetvédelmi termékdíja)

„(3) Külön jogszabályban meghatározott feltételekkel és mértékig a kötelezett visszaigényelheti a termékdíjköteles kenőolajok után befizetett Kkt. azon részét, amelyre vonatkozóan a használt vagy hulladékká vált kenőolaj hasznosításra történő átadás-átvételének tényét vagy a hasznosítás tényét igazolja.”

4. § A Kt. 20. §-ának f)-g) pontja helyébe a következő rendelkezések lépnek, egyúttal a § a következő i)-n) pontokkal egészül ki:

(Záró rendelkezések

20. § E törvény alkalmazásában)

„f) forgalomba hozatal: termékdíjköteles termék első belföldi értékesítése, beleértve más termékkel együtt vagy más termék részeként történő értékesítést is,

g) import: importnak minősül a termékdíjköteles termék Magyarország államhatárán történő beléptetése az e jogszabályban meghatározott fogalommeghatározások figyelembevételével,”

„i) belföld: a Magyar Köztársaság területe, ideértve a vámszabad- és tranzitterületeket is,

j) importáló: az a természetes vagy jogi személy, illetve jogi személyiséggel nem rendelkező más szervezet, aki az importálást végzi,

k) export: az a termékértékesítés, melynek közvetlen következményeként a terméket a vámhatóság - végleges rendeltetéssel - külföldre kilépteti,

l) nem szabványos fűtőolaj: a magyar szabványtól (MSZ 2042) eltérő tulajdonságú fűtőolaj,

m) visszagyűjtés: a használt vagy hulladékká vált kenőolajnak a veszélyes hulladékokra vonatkozó jogszabály szerinti termelőtől történő begyűjtése, vagy szállítása előkezelésre vagy hasznosításra, a szükséges engedélyek alapján,

n) hasznosítás: a veszélyes hulladékokra vonatkozó jogszabály betartásával történő újrahasználat vagy újrafeldolgozás, vagy energianyerésre történő felhasználás.”

5. § A Kt. 21. §-ának (3)-(4) bekezdése helyébe a következő rendelkezés lép:

„(3) Felhatalmazást kap a Kormány, hogy az importálható használt gumiabroncs mennyiségét és behozatalának feltételeit rendeletben állapítsa meg.

(4) Felhatalmazást kap a Kormány, hogy a termékdíj visszaigénylésének részletes feltételeit rendeletben állapítsa meg.”

6. § A Kt. 1-3. és 5-6. számú mellékletei helyébe e törvény 1-5. számú mellékletei lépnek.

-----STARTING---POINT---VEGE---

7. § Ez a törvény 1999. január 1. napján lép hatályba. Egyúttal a Kt. 17. §-ának (4) bekezdése, valamint a jövedéki adóról és a jövedéki termékek forgalmazásának különös szabályairól szóló 1997. évi CIII. törvény 92. §-ának (7) bekezdése és a törvény melléklete hatályát veszti.

1. számú melléklet az 1998. évi LXIX. törvényhez

„1. számú melléklet az 1995. évi LVI. törvényhez

A gumiabroncsok termékdíj-tételei

 

 Kategória

 Termékdíjtétel (Ft/kg)

 

 1. 

 Jóváhagyott [(ENSZ EGB) „E” jellel rendelkező] új gumiabroncs, valamint külön jogszabályban meghatározott feltételekkel és mennyiségben a felújításra (újrafutózásra) behozott gumiabroncs esetén

 35

 

 2. 

 Jóváhagyott [(ENSZ EGB) „E” jellel rendelkező] felújított (újrafutózott) gumiabroncs behozatala esetén

 43

 

 3. 

 Felújításra (újrafutózásra) (külön jogszabályban meghatározott feltételekkel) behozott használt gumiabroncs esetén

 140

 

 4. 

 Importált használt gumiabroncs esetén

 350”

2. számú melléklet az 1998. évi LXIX. törvényhez

„2. számú melléklet az 1995. évi LVI. törvényhez

A csomagolóeszközök termékdíj-tételei

 

 A csomagolóeszköz anyaga

 A csomagoló-eszköz termékdíja1999-ben (Ft/kg)

 A csomagoló-eszköz termékdíja 2000. január 1-jétől(Ft/kg)

 

 Műanyag

 11,50

 12,70

 

 Társított

 11,70

 15,20

 

 Alumínium

 5,50

 5,60

 

 Fém (kivéve alumínium)

 4,30

 4,30

 

 Papír, fa, természetes alapú textil

 4,30

 5,60

 

 Üveg

 2,10

 2,10

 

 Egyéb

 5,50

 5,60”

3. számú melléklet az 1998. évi LXIX. törvényhez

„3. számú melléklet az 1995. évi LVI. törvényhez

Hűtő és hűtőközegek termékdíj-tételei

I. Az új hűtőberendezések termékdíj-tételei

 

 Névleges hűtőtérfogat

 1999-ben t (Ft/db)

 2000. január 1-jétőlt (Ft/db)

 

 120 literig

 812,50

 1016

 

 120,01-250,00 literig

 1462,50

 1829

 

 250,01 liter fölött

 3775 

 4719

 

 

 k (Ft/db)

 k (Ft/db)

 

 0,50 kg-ig

 202,50

 253,20

 

 0,51-2,00 kg-ig

 362,50

 453,20

 

 2,01 kg fölött

 950 

 1187,50

II. A termékdíjköteles új hűtőközegek termékdíj-tételei

 

 Termékdíjköteles hűtőközeg

 Termékdíjtétel1999-ben(Ft/kg)

 Termékdíjtétel2000. január 1-jétől (Ft/kg)

 

 HCFC és HCFC keverék

 147,50

 185

III. Termékdíjtételek használt hűtőberendezések importja esetén

 

 Névleges hűtőtérfogat

 1999-ben t (Ft/db)

 2000. január 1-jétőlt (Ft/db)

 

 120 literig

 3250

 4064

 

 120,01-250,00 literig

 5850

 7316

 

 250,01 liter fölött

 15 100

 18 876

 

 

 k (Ft/db)

 k (Ft/db)

 

 0,50 kg-ig

 810

 1012,80

 

 0,51-2,00 kg-ig

 1450

 1812,50

 

 2,01 kg fölött

 3800

 4750,00

IV. Termékdíjtételek regenerált, illetve regenerálásra alkalmas hűtőközegek importja esetén

 

 Termékdíjköteles hűtőközeg

 Termékdíjtétel1999-ben(Ft/kg)

 Termékdíjtétel2000. január 1-jétől (Ft/kg)

 

 Regenerált CFC és CFC keverék

 1748

 2420

 

 HCFC és HCFC keverék

 590

 737,50”

4. számú melléklet az 1998. évi LXIX. törvényhez

„5. számú melléklet az 1995. évi LVI. törvényhez

A termékdíjtételek

Az egyéb kőolajtermékek termékdíj-tételei

 

 Termékdíjköteles termék

 Ft/kg

 

 Kenőolaj

 69,90

 

 Magyar szabványnak nem megfelelő

 69,90

 

 Magyar szabványnak megfelelő, de 2,8%-ot meghaladó kéntartalmú fűtőolaj

 4,00”

5. számú melléklet az 1998. évi LXIX. törvényhez

„6. számú melléklet az 1995. évi LVI. törvényhez

Az akkumulátorok termékdíjtétele

 

 Termékdíjköteles termék

 Termékdíjtétel (Ft/kg)

 

 Elektrolittal feltöltött akkumulátorok

 45

 

 Elektrolittal fel nem töltött akkumulátorok

 63”