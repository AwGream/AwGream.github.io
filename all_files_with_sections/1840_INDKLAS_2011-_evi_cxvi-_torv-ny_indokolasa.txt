2011. évi CXVI. törvény indokolása

a devizakölcsönök törlesztési árfolyamának rögzítéséről és lakóingatlanok kényszerértékesítésének rendjéről szóló 2011. évi LXXV. törvény módosításáról

-----STARTING---POINT---ALTALANOS--- 

A törvény elsődleges célja a devizakölcsönök törlesztési árfolyamának rögzítéséről és a lakóingatlanok kényszerértékesítésének rendjéről szóló 2011. évi LXXV. törvény pontosítása, az árfolyamrögzítés lehetőségének a 2015. január 1-jét megelőzően lejáró kölcsönökre történő kiterjesztése, valamint annak egyértelművé tétele, hogy a törvény olyan devizakölcsönökre is alkalmazandó, ahol a fedezet egy része nem lakóingatlanon alapított jelzálogjog, hanem állami kezesség.

-----STARTING---POINT---RESZLETES---

Az 1. §-hoz

A módosítás egyértelműsíti, hogy a törvény alkalmazásában devizakölcsönnek minősül azon kölcsön is, amelynél a fedezet egy része nem lakóingatlanon alapított zálogjog, hanem a Magyar Köztársaság 2005. évi költségvetéséről szóló törvény 44. §-a szerinti állami készfizető kezesség.

Ezen felül a törvény lehetővé teszi, hogy a konstrukciót azon hitelesek is igénybe vehessék, akiknek devizakölcsöne 2015. január 1-jét megelőzően lejár.

A 2. §-hoz

A törvény pontosítja a gyűjtőszámlahitelre vonatkozó állami készfizető kezesség szabályait.

A 3. §-hoz

A törvény a zálogszerződések gyűjtőszámlahitelre történő kiterjesztésével analóg módon kimondja, hogy a devizakölcsön állami készfizető kezességgel biztosított kölcsönrészhez kapcsolódó gyűjtőszámlahitelből eredő tartozásért a Magyar Állam a devizakölcsön-szerződés megkötésekor vállalt mértékig készfizető kezességet vállal.

A 4. §-hoz

A szakasz a módosuló rendelkezésekhez kapcsolódó alkalmazási szabály megállapítását tartalmazza.

-----STARTING---POINT---VEGE---

Az 5. §-hoz

A szakasz hatálybaléptető rendelkezéseket tartalmaz.