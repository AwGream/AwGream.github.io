2015. évi CXXXV. törvény indokolása

a sportról szóló 2004. évi I. törvény, valamint az egyesülési jogról, a közhasznú jogállásról, valamint a civil szervezetek működéséről és támogatásáról szóló 2011. évi CLXXV. törvény módosításáról

-----STARTING---POINT---ALTALANOS--- 

A törvény kettős célt szolgál. Egyrészt rendezi az amatőr labdarugók helyzetét, úgy hogy a sportolók szerződéseit az UEFA és a FIFA előírásaival összhangban lehessen megkötni, ezáltal csökkentve a szövetségek és a sportklubok adminisztratív terheit.

Másrészt a gyors üzleti döntések meghozatal érdekében lehetővé teszi, hogy a vagyoni értékű jogok tekintetében egy évnél hosszabb időre kötött szerződéseket a közgyűlés helyett a szakszövetség ügyintéző-képviselő szerve hagyja jóvá.

-----STARTING---POINT---RESZLETES---

Az 1. §-hoz

A labdarúgás területén a FIFA és az UEFA szabályai nem ismerik el az amatőr sportolói szerződés létét, a FIFA és az UEFA szabályai alapján minden olyan sportolói jogviszony, amely tekintetében szerződés jön létre, profi szerződésnek minősül. A fentiek szerinti módosítás egyik célja az, hogy a labdarúgó sportszervezetek ne kényszerüljenek arra, hogy amatőr sportolóikkal a FIFA és UEFA előírásaival ellentétesen kössenek szerződést.

A 2. §-hoz

Az egyes sportszervezetek az országos sportági szakszövetségek tagjai, amelyek saját vagyoni értékű jogaikkal maguk rendelkeznek. Ugyanakkor a jelenlegi szabályozás az országos sportági szakszövetségek esetében is kötelezővé teszi, hogy a vagyoni értékű jogok tekintetében egy évnél hosszabb időre kötött szerződéseket a legfőbb döntéshozó szerv (közgyűlés) hagyja jóvá. Az országos sportági szakszövetségek közgyűlésének összehívása rendkívül körülményes, hosszadalmas feladat, amely a gyors üzleti döntések meghozatalát akadályozza. A törvény szerint az országos sportági szakszövetségek esetében a vagyoni értékű jogokra vonatkozó szerződések jóváhagyására a szakszövetség ügyintéző-képviselő szerve (elnöksége) jogosult.

-----STARTING---POINT---VEGE---

A 3. §-hoz

Hatályba léptető rendelkezéseket tartalmaz.