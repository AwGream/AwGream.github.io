1992. évi LXXI. törvény indokolása

a fogyasztási adóról és a fogyasztói árkiegészítésről

-----STARTING---POINT---ALTALANOS--- 

A forgalmi adórendszeren belül érvényesülő általános forgalmi adó, illetve a fogyasztási adó, valamint a rendszer részét képező fogyasztói árkiegészítés egymással összehangolt működtetése indokolt. Indokolt továbbá, hogy a költségvetés előirányzatainak teljesülése érdekében az adóbevételeket biztosítani lehessen. A javaslat e kettős cél megvalósítását tartalmazza.

 
-----STARTING---POINT---RESZLETES---

Az 1. §-hoz

Az életbelépő kétkulcsos általános forgalmi adó törvény rendelkezéseivel történő összhang biztosítása érdekében a Javaslat a kedvezményes személyszállítási szolgáltatásoknál az árkiegészítés alapjának módosításáról rendelkezik. Az árkiegészítés alapjaként az általános forgalmi adót nem tartalmazó díjbevételt határozza meg.

A 2. §-hoz

A számvitelről szóló törvény az adóalanyok hó végi zárási kötelezettségét nem írja elő. A Javaslat ennek pótlásáról, a fizetendő, illetve igénylendő árkiegészítés elszámolásáról, megállapításáról rendelkezik.

A 3. §-hoz

A Javaslat alapján az 1. számú mellékletben foglaltak szerint a személygépkocsiknál a tételes adó kulcsos adóra módosul, és - a nem katalizátoros autókhoz képest preferált adómértékekkel - a katalizátoros autókra is adót állapít meg, az adóbevétel teljes elapadásának kivédése érdekében. Az e mellékletben szereplő egyéb termékeknél, a kávé kivételével, átlagosan 10%-os adóteher növekedés következik be a Javaslat szerint, az adóbevételek értékvesztésének megelőzése céljából. A motorbenzinek adótétele ugyanakkor azt is kifejezi, hogy e termékeknél a 0% helyett érvényesülő 25%-os általános forgalmi adó kulcs a fogyasztási adó bevétel terhére lép életbe. A pörkölt kávénál a környező országok árszintjéhez való közelítés elősegítésére 10%-pontos adókulcs csökkenés következik be.

A Kormány a távolsági autóbusz közlekedésnél a 70 éven felüli magyar állampolgároknak és az országgyűlési képviselőknek nyújt ingyenes utazási kedvezményt. A 2. számú mellékletben a Javaslat a Kormány és a törvényszintű szabályozás összehangolását biztosítja.

-----STARTING---POINT---VEGE---