1993. évi LIV. törvény indokolása

az állam vállalkozói vagyonára vonatkozó törvényekkel összefüggő jogszabályok módosításáról szóló 1992. évi LV. törvény módosításáról

-----STARTING---POINT---ALTALANOS---

A hatályon kivül helyezett törvényhely arról rendelkezik, hogy „a tanácsok által alapított és a tanácsok felügyelete alatt álló, közüzemi célra alapított állami gazdálkodó szervezetek közül nem kerülnek az önkormányzatok tulajdonába a gyógyszertári központok”.

A tulajdonba adásról szóló törvénynek arról kell rendelkeznie, hogy mely vagyontárgyak kerülnek állami tulajdonból önkormányzati tulajdonba, kivételt csak ott célszerű meghatározni, ahol a vagyontárgyak általános köre a törvény alapján átadásra kerül, és ehhez képest egy szűkebb köre marad fenn továbbra is az állami tulajdon.

Ennek megfelelően az idézett rendelkezés felesleges, értelemzavaró szabályozást tartalmaz, ezért hatályon kívül helyezése - a jogalkotásról szóló 1987. évi XI. törvény

 12. § (2) bekezdésének szabályozását is figyelembe véve, az eredeti hatálybalépés időpontjára visszaható hatállyal - indokolt.

Indokolt, hogy a gyógyszertári központok jogi helyzetének rendezése céljából azok az időlegesen állami tulajdonban lévő vagyon értékesítéséről, hasznosításáról és védelméről szóló 1992. évi LIV. törvény hatálya alá tartozzanak, és nyilvános pályázat útján kerüljenek értékesítésre.

-----STARTING---POINT---RESZLETES---
-----STARTING---POINT---VEGE---