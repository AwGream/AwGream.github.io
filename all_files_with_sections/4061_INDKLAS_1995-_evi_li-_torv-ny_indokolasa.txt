1995. évi LI. törvény indokolása

a Magyar Népköztársaság és a Német Demokratikus Köztársaság között a szociálpolitika terén történő együttműködés tárgyában Budapesten, 1960. január hó 30. napján kötött egyezmény kihirdetéséről szóló 1960. évi 13. egyezmény egyes rendelkezései által érintett, meghatározott személyek további ellátásának biztosításáról szóló átmeneti rendelekzésekről

-----STARTING---POINT---ALTALANOS---

ÁLTALÁNOS INDOKOLÁS

Németország egységének helyreállítása után a német fél az Egyezmény terjeskörű alkalmazását átmeneti szabályozás életbe léptetésével szüntette meg. Ennek lényege, hogy meghatározott körben az Egyezmény szerinti egyes ellátásokat igényjogosultság megállapítása alapján továbbra is folyósítja. A Javaslat a német fél által alkalmazott megoldás alapul vételével a törvényerejű rendelet egyes rendelkezései által érintett, meghatározott személyek további ellátásának biztosítása céljából átmeneti rendelkezéseket vezet be. A Javaslat a német fél által alkalmazott eljárásnak megfelelő szabályozást ad, a korábbi törvényerejű rendeleti szintű szabályozás figyelembe vételével törévnyi szintű szabályozással.

-----STARTING---POINT---RESZLETES---

RÉSZLETES INDOKOLÁS

Az 1. §-hoz

A Javaslat annak kimondásával, hogy akik az Egyezmény vagy e törvény alapján meghatározott ellátásokban részesülnek, ezzen ellátásokra mindaddig jogosultak, amíg lakóhelyük a Magyar Köztársaság területén van, a már megszerzett joguk sérthetetlenségét rögzíti. Ugyanakkor a német fél által alkamazott megoldáshoz hasonlóan átmeneti időszakra már csak korlátozott mértékben teszi lehetővé egyes ellátásokra való jogosultság megszerzését.

A 2-3. §-hoz

A Javaslat a törvényerejű rendelet 1996. január 1-jével történő hatályon kívül helyezésével teremti meg az átmeneti időszakban a vonatkozó anyagi jogi szabályok alkalmazásának lehetőségét a jogalkalmazó számára.