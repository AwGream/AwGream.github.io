2010. évi CLXIII. törvény indokolása

a Magyar Köztársaság Alkotmányáról szóló 1949. évi XX. törvény módosításáról

-----STARTING---POINT---ALTALANOS---

Általános indokolás

A módosítás indoka, hogy a médiaszabályozás és a hírközlési igazgatás felülvizsgálata során - mind nemzeti, mind nemzetközi szinten - felmerül a jelenlegitől eltérő szabályozási eszköz, a Hatóság elnöke által kibocsátott rendelet alkalmazásának szükségessége.

-----STARTING---POINT---RESZLETES---

Részletes indokolás

Az 1-2. §-hoz

A Nemzeti Média és Hírközlési Hatóság függetlensége és autonómiája megköveteli, hogy a médiaszolgáltatásokhoz és hírközlési szolgáltatásokhoz kapcsolódó hatósági díjak mértékéről szóló szabályokat ne kormányrendelet vagy miniszteri rendelet tartalmazza. Az sem megfelelő, ha egyedi hatósági határozat tartalmazza ezeket, mert akkor megnehezül a Hatóság azon feladata, hogy az ügyfelekre nézve azonos mércét alkalmazzon. A Nemzeti Média és Hírközlési Hatóság elnökének rendelete illeszkedik a jogforrási hierarchiába, más jogszabállyal nem lehet ellentétes megoldási mód nem ismeretlen a hazai jogrendszerben, hiszen 2011. január 1-jétől hatályos rendelkezés szerint a Pénzügyi Szervezetek Állami Felügyelete elnöke szintén rendelkezik rendeletalkotási hatáskörrel. Az új médiaszabályozásnak és a jogalkotásról szóló törvénynek pontosan, körültekintően, és kellően szűkre szabottan kell meghatároznia az Elnök - Alkotmány által biztosított - jogalkotó hatáskörét.

A 3. §-hoz

A törvény 2011. január 2-án lép hatályba.