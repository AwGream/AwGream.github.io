2010. évi XLVIII. törvény indokolása

a helyi önkormányzatok és szerveik, a köztársasági megbízottak, valamint egyes centrális alárendeltségű szervek feladat- és hatásköreiről szóló 1991. évi XX. törvény módosításáról

-----STARTING---POINT---ALTALANOS--- 

A törvény jelen módosítással érintett rendelkezésének korábbi szövege értelmében művészeti alkotás közterületen, valamint önkormányzati tulajdonú épületen való elhelyezéséről, áthelyezéséről, lebontásáról Budapesten a Fővárosi Közgyűlés dönt, függetlenül attól, hogy a felállítandó művészeti alkotás helyéül szolgáló közterület, illetve épület a fővárosi önkormányzat vagy egy kerületi önkormányzat tulajdonában áll.

Az Alkotmány 43. § (1) bekezdése szerint „a helyi önkormányzatok alapjogai (44/A. §) egyenlőek”. A 44/A. § (1) bekezdésének b) pontja értelmében az önkormányzati tulajdon tekintetében a tulajdonost megillető jogokat a helyi képviselőtestület gyakorolja.

A hivatkozott rendelkezésekre figyelemmel a korábbi szabályozás alkotmányossága megkérdőjelezhető, hiszen indokolatlanul korlátozza a kerületi önkormányzatok tulajdonosi joggyakorlását, és ezzel a többi helyi önkormányzatnál hátrányosabb helyzetbe hozza azokat.

-----STARTING---POINT---RESZLETES---

Az 1. §-hoz

Ezzel szemben - az Alkotmánnyal összhangban - olyan szabályozás megalkotása indokolt, amely biztosítja, hogy amennyiben egy kerületi önkormányzat saját vagyonából, a saját tulajdonában álló közterületen (épületen) művészeti alkotást kíván elhelyezni, azt a Kormány, más önkormányzat vagy bármely egyéb szerv befolyásától mentesen, szabadon megtehesse, éppen úgy, ahogy az ország bármely más településének önkormányzata.

-----STARTING---POINT---VEGE---

A 2. §-hoz

A törvény 2010. július 1-jén lép hatályba.