1997. évi CXXIII. törvény indokolása

a lelkiismereti és vallásszabadságról, valamint az egyházakról szóló 1990. évi IV. törvény módosításáról

-----STARTING---POINT---ALTALANOS--- 

A Kormány benyújtotta az Országgyűléshez az egyházak hitéleti és közcélú tevékenységének anyagi feltételeiről szóló törvényjavaslatot. Ez a törvényjavaslat tartalmazza részletesen az egyházak részére hitéleti tevékenységük végzéséhez és az ún. közcélú tevékenységükre szolgáló anyagi juttatás szabályait. A lelkiismereti és vallásszabadságról, valamint az egyházakról szóló 1990. évi IV. törvény (a továbbiakban: Ltv.) meghatározza az egyházak gazdálkodásának, ebben különösen az állammal való kapcsolatának alapvető, elvi szabályait, ezért az említett külön törvény elfogadására tekintettel kell lenni, és pedig úgy, hogy az Ltv.-ben megfogalmazott elvek változatlanul érvényesüljenek. Nevezetesen az, hogy az Ltv.-ben meghatározott közcélú tevékenységek végzéséhez az állami intézményekkel azonos mértékű költségvetési támogatást kapnak az egyházi intézmények.

-----STARTING---POINT---RESZLETES---

Az 1. §-hoz

A törvény az Ltv. 19. §-a (2) bekezdésének helyébe új rendelkezést iktat. A hatályos szöveg szerint ugyanis az egyházaknak a 19. § (1) bekezdésében felsorolt ún. közcélú tevékenységen kívüli tevékenységére az Országgyűlés egyházanként és konkrét célonként állapíthat meg támogatást az éves költségvetés elfogadása során.

Ezt az éves elosztási módot váltaná fel az említett új törvényben foglalt szabályozás, amely szerint az anyagi feltételek biztosítása normatív módon fog történni. Az Ltv. 19. §-ának új (2) bekezdése erre az új külön törvényre utal.

A 2. §-hoz

Az Ltv. 21. § (3) bekezdésének módosítását az indokolja, hogy az egyházakkal kapcsolatos feladatok ellátása már nem a hatályos szövegben megjelölt művelődési és közoktatási miniszter feladatkörébe tartozik. A módosítással a feladat a pénzügyminiszterhez, mint az általános szabályok szerint az állami tulajdon ügyében illetékes miniszterhez kerül.

-----STARTING---POINT---VEGE---

A 3. §-hoz

E § a törvény hatálybalépéséről az 1. §-ban említett másik törvény hatálybalépésével összhangban rendelkezik.