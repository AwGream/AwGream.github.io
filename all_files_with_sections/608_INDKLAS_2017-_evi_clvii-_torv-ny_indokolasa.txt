2017. évi CLVII. törvény indokolása

a kisadózó vállalkozások tételes adójáról és a kisvállalati adóról szóló 2012. évi CXLVII. törvény módosításáról

-----STARTING---POINT---ALTALANOS--- 

A törvény kibővíti a kisadózók tételes adójának választására jogosultak körét az ügyvédi irodákkal, továbbá pontosítja a kisvállalati adóra áttérő vállalkozások veszteségelhatárolásának szabályait.

-----STARTING---POINT---RESZLETES---

Az 1. §-hoz

A törvény az ügyvédi irodával egészíti ki a kisadózó vállalkozások tételes adójának választására jogosultak körét.

A 2. §-hoz

A törvény rögzíti, hogy az adózó elhatárolt veszteségként veheti figyelembe: a kisvállalati adóalanyiság időszaka előtt, a társasági adóalanyiság alatt keletkezett negatív társasági adóalap azon részét, amelyet a társasági adóalap vagy a kisvállalati adóalap csökkentéseként korábban nem vett figyelembe, és a 2017. adóévet megelőzően keletkezett és adóalap csökkentéseként még figyelembe nem vett negatív korrigált pénzforgalmi szemléletű eredményt (kisvállalati adóalanyiság alatt keletkezett korábbi veszteséget).

A 3. §-hoz

Átmeneti rendelkezés, amely alapján a veszteségelhatárolás figyelembevételével kapcsolatos módosított szabályok a 2017. január 1-jétől keletkezett adókötelezettségre is alkalmazhatók. A törvény lehetőséget ad a 2017. adóévet megelőzően megvalósított új beruházásokra tekintettel a veszteségleírásra. Az ügyvédi iroda az adóalanyiság választását 2017. december 1-jétől kezdődően jelentheti be.

A 4. §-hoz

A kata választására jogosultak körének ügyvédi irodával történő kibővítésével összefüggésben szükséges módosítás.

-----STARTING---POINT---VEGE---

Az 5. §-hoz

Hatályba léptető rendelkezések.