2015. évi LX. törvény indokolása

a bíróságok elnevezéséről, székhelyéről és illetékességi területének meghatározásáról szóló 2010. évi CLXXXIV. törvény módosításáról

-----STARTING---POINT---ALTALANOS--- 

A járások kialakításával összefüggésben sor került a területi államigazgatási szerveknek járási illetékességre történő átállítására, ugyanakkor a megnevezésük változtatása ellenére nem került sor erre a járásbíróságok és a járási ügyészségek esetében. Mindenképpen indokolt, hogy a járásbíróságok ne csak nevükben, hanem tényleges illetékességük szerint is igazodjanak a járásokhoz. E cél megvalósítását szolgálja a bíróságok elnevezéséről, székhelyéről és illetékességi területének a meghatározásáról szóló 2010. évi CLXXXIV. törvény módosítása. Az illetékességhez igazodás nem minden bíróság esetében jelenti azt, hogy egy bíróság illetékességi területe egy járás településeire terjed ki, hanem egyes bíróságok esetében azt jelenti, hogy a járásbíróság illetékessége több járás illetékességére kiterjed és ezen járások határaihoz illeszkedik. Tekintettel arra, hogy a járási ügyészségek és a rendőrkapitányságok illetékességi területe fő szabály szerint igazodik a bíróságok illetékességi területéhez, a törvény szerinti bírósági illetékességi terület módosításhoz igazodóan automatikusan sor kerülhet a járási ügyészségek és a rendőrkapitányságok illetékességének a megváltoztatására is.

-----STARTING---POINT---RESZLETES---

Az 1. §-hoz

A törvény - annak érdekében, hogy a járásbíróságok előtt folyamatban lévő ügyek még átmenetileg se akadjanak meg egy áthelyezéssel, és azok elbírálásában az illetékességi terület változása ne okozzon késedelmet - rendelkezik arról, hogy az új illetékességi szabályokat a törvény szerinti módosítás hatálybalépését követően indult ügyekben kell alkalmazni.

A 2. §-hoz

A törvény 1. számú mellékletének módosításával biztosításra kerül, hogy az egyes járásbíróságok illetékességi területe illeszkedjen a járások illetékességéhez azzal, hogy egy-egy járásbíróság illetékessége több esetben két-három járás illetékességi területére is kiterjed.

2018. január 1-jétől az akkor hatályba lépő új melléklet szerint változnak az illetékességi területek, mivel létrejön az Érdi Járásbíróság.

-----STARTING---POINT---VEGE---

A 3. §-hoz

Hatályba léptető rendelkezések.