2018. évi II. törvény indokolása

a villamosenergiáról szóló 2007. évi LXXXVI. törvény módosításáról szóló

-----STARTING---POINT---ALTALANOS--- 

A hazai energiatermelés növelése során kiemelt szerepet indokolt biztosítani a megújuló energiaforrásoknak, amely elősegíti a hosszú távú energiabiztonságot. A jelen törvénymódosítás célja ezért annak megkönnyítése, hogy megújuló energiaforrással gazdálkodó, nem engedélyköteles kiserőművek létesüljenek. Ezen projektek megvalósítása új munkahelyeket is teremt, továbbá hosszú távú, megtérülő befektetési lehetőséget biztosít.

-----STARTING---POINT---RESZLETES---

Az 1. §-hoz

Az értelmező rendelkezések kiegészítése egy új fogalmat, a termelői elosztó hálózat fogalmát vezeti be. A termelői elosztó hálózat egy olyan hálózat, amely elosztói tulajdonú, közcélú státuszú és nem engedélyköteles kiserőművek csatlakoztatását teszi lehetővé.

A 2. §-hoz

A kötelező átvételi és a prémium típusú támogatási jogosultságok módosíthatóak a törvény által meghatározott esetekben.

A 3. §-hoz

Az elosztók kötelesek a nem engedélyköteles kiserőművek hálózatra való csatlakozásának feltételeit megteremteni. Ennek részletes szabályait kormányrendelet állapítja meg.

A 4. §-hoz

A rendelkezés a nem engedélyköteles kiserőművek tekintetében részleges mentességet biztosít a csatlakozási díj alól.

Az 5. §-hoz

Felhatalmazó rendelkezés.

-----STARTING---POINT---VEGE---

A 6. §-hoz

Hatályba léptető rendelkezés.