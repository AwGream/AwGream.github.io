2015. évi XXXVIII. törvény indokolása

a környezetvédelmi termékdíjról szóló 2011. évi LXXXV. törvény módosításáról

-----STARTING---POINT---ALTALANOS--- 

A környezetvédelmi termékdíjról szóló 2011. évi LXXXV. törvény (a továbbiakban: Ktdt.) 2015. január 1-jén hatályba lépett módosítása a jogalkalmazást segítő pontosításokat tartalmaz. A korrekció elvégzésével egyszerűsödik, illetve egyértelművé válik a tárgyi hatály alá tartozó termékek lehatárolása. A módosítás a Ktdt. tárgyi hatályát nem bővíti.

-----STARTING---POINT---RESZLETES---

Az 1. §-hoz

A Ktdt. tárgyi hatálya 2015. január 1-jétől kibővült - többek között - az irodai papír termékkörrel. A termékdíjköteles termékek lehatárolása a Ktdt. 1. melléklete és a 2. § 18a. pontban szereplő definíció alapján történik. A definíció pontosítása elősegíti a jogalkalmazót annak eldöntésében, hogy egy adott termék a Ktdt. tárgyi hatálya alá tartozik-e.

A 2. §-hoz

Az Országos Hulladékgazdálkodási Ügynökség Közhasznú Nonprofit Korlátolt Felelősségű Társaság 2015. január 1-jei megszűnésével feladatkörét az állami hulladékgazdálkodást közvetítő szervezet vette át, amely az Országos Környezetvédelmi és Természetvédelmi Főfelügyelőség szervezeti egységeként működik. Az állami hulladékgazdálkodást közvetítő szervezet feladatainak ellátásához költségvetési támogatást kap az erre szolgáló fejezeti kezelésű előirányzatból, amelynek felhasználásához elengedhetetlen a támogatás elkülönített számlán történő nyilvántartása és kezelése.

A 3. §-hoz

A Ktdt. 1. melléklete tartalmazza a Ktdt. tárgyi hatálya alá tartozó termékek megnevezését, a megnevezéshez tartozó vámtarifaszám, HR és KN alszám feltüntetésével. Egyes, termékek esetében a megnevezés és a hozzá tartozó kódszám ellentmondásban áll, vagy a 2010. január 1-jén hatályos Kombinált Nomenklatúra alapján nem megfelelő, ami megnehezíti a termékdíjköteles termékek pontos meghatározását. A törvény 3. §-a és melléklete ezt az ellentmondást, illetve nem megfelelőséget kívánja orvosolni.

-----STARTING---POINT---VEGE---

A 4. §-hoz

A hatályba léptető rendelkezést tartalmazza.