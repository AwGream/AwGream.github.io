2015. évi I. törvény

az adózás rendjéről szóló 2003. évi XCII. törvénynek az Elektronikus Közúti Áruforgalom Ellenőrző Rendszerrel összefüggő módosításáról

-----STARTING---POINT---ELEJE---

1. § Az adózás rendjéről szóló 2003. évi XCII. törvény (a továbbiakban: Art.) 22/E. §-a helyébe a következő rendelkezés lép:

„22/E. § (1) Útdíjköteles gépjárművel végzett, közúti fuvarozással járó, e törvény végrehajtására kiadott miniszteri rendeletben meghatározott termékértékesítést, termékbeszerzést, egyéb célú termékmozgatást kizárólag érvényes Elektronikus Közúti Áruforgalom Ellenőrző Rendszer (a továbbiakban: EKAER) számmal rendelkező adózó folytathat.

(2) Az (1) bekezdést alkalmazni kell az e törvény végrehajtására kiadott miniszteri rendelet által kockázatosnak minősített termékre vonatkozóan, e törvény végrehajtására kiadott miniszteri rendeletben meghatározott esetben akkor is, ha a terméket olyan gépjárművel fuvarozzák, amely nem útdíjköteles.

(3) Az adózó a (2) bekezdés szerinti esetben, valamint akkor, ha az (1) bekezdés szerinti tevékenységét e törvény végrehajtására kiadott miniszteri rendelet által kockázatosnak minősített termékkel végzi, e törvény végrehajtására kiadott miniszteri rendeletben meghatározottak szerinti esetekben kockázati biztosítékot köteles nyújtani.

(4) Az (1)-(2) bekezdés szerinti tevékenység folytatása esetén az e törvény végrehajtására kiadott miniszteri rendeletben meghatározott módon az EKAER szám megállapítása érdekében az állami adó- és vámhatóságnál be kell jelenteni a címzett adatait (név, adóazonosító szám), a feladó adatait (név, adóazonosító szám) és az e törvény végrehajtására kiadott miniszteri rendeletben meghatározott egyéb adatokat.

(5) Az adózó (4) bekezdés szerinti bejelentése alapján az állami adó- és vámhatóság a bejelentett adatokat nyilvántartásba veszi és szerepelteti az EKAER-ben, valamint a bejelentés alapján EKAER számot állapít meg az adózó számára. Az állami adó- és vámhatóság azon, e törvény végrehajtására kiadott miniszteri rendeletben meghatározott adózók számára is megállapítja az EKAER számot, akik nem tartoznak a (4) bekezdés hatálya alá, azonban az ott meghatározott adatokat ugyanúgy bejelentik az állami adó- és vámhatóságnak, mintha a (4) bekezdés hatálya alá tartoznának.

(6) Az (1)-(5) bekezdésben meghatározott kötelezettséggel és az az alóli mentesüléssel kapcsolatos szabályokat e törvény végrehajtására kiadott miniszteri rendelet határozza meg.

(7) Az adózó, vagy annak törvényes képviselője vagy állandó meghatalmazottja az EKAER elektronikus felület eléréséhez az ügyfélkapun keresztül felhasználónevet és jelszót igényel. A (4)-(5) bekezdés szerinti bejelentést az adózó vagy az a személy teljesítheti, aki részére az adózó vagy annak törvényes képviselője vagy állandó meghatalmazottja az EKAER elektronikus felületén a bejelentés megtételéhez szükséges felhasználónevet és ahhoz kapcsolódó jelszót igényelt.

(8) A (7) bekezdés szerinti, az EKAER elektronikus felületen történő bejelentéshez szükséges felhasználónévvel és jelszóval rendelkező személyek által teljesített valamennyi bejelentés az adózó nevében tett jognyilatkozatnak minősül.

(9) A (7) bekezdés szerinti, adózó nevében eljáró személyek addig az időpontig teljesíthetnek bejelentést, amíg az adózó, vagy annak törvényes képviselője vagy állandó meghatalmazottja az EKAER elektronikus felületén vissza nem vonja az erre vonatkozó jogosultságukat.”

2. § Az Art. 175. § (32) bekezdése helyébe a következő rendelkezés lép:

„(32) Felhatalmazást kap az adópolitikáért felelős miniszter, hogy az EKAER hatálya alá tartozó termékértékesítést, termékbeszerzést és egyéb célú termékmozgatást, az EKAER működésével kapcsolatos szabályokat, az EKAER hatálya alóli mentesülés eseteit, valamint a kockázati biztosítékkal kapcsolatos szabályokat, különösen az EKAER szám megállapításának rendjét, a személyes adatok kivételével a bejelentendő adatok körét, a bejelentésre kötelezettek körét, a bejelentési kötelezettség teljesítése alóli egyedi mentesítés szabályait, az EKAER elektronikus felületén történő bejelentéssel, változás-bejelentéssel kapcsolatos szabályokat rendeletben határozza meg.”

3. § Az Art. „Átmeneti rendelkezések” alcíme a következő 208. §-sal egészül ki:

„208. § (1) Az EKAER rendszerében kockázati biztosítékot első alkalommal 2015. március 11-től kell nyújtani.

(2) E törvény 172. § (19a) bekezdését és 173. § (1) bekezdését 2015. március 1-jétől kell alkalmazni.”

4. § Az Art. „Átmeneti rendelkezések” alcíme a következő 209. §-sal egészül ki:

„209. § (1) Az adózás rendjéről szóló 2003. évi XCII. törvénynek az Elektronikus Közúti Áruforgalom Ellenőrző Rendszerrel összefüggő módosításáról szóló 2015. évi I. törvénnyel megállapított 22/E. § szerinti bejelentési kötelezettségeket első alkalommal a 2015. március 1-jén és azt követően megkezdett fuvarozások tekintetében kell teljesíteni.

(2) E törvénynek a 2015. február 28-án hatályos 22/E. §-át, 178. § 43-47. és 51. pontját, valamint 11. számú mellékletét a 2015. március 1-jét megelőzően az állami adó- és vámhatóság által megállapított EKAER számok tekintetében is alkalmazni kell.”

5. § Az Art.

1. 172. § (19a) bekezdésében az „a 22/E. § (1)-(4) bekezdése” szövegrész helyébe az „a 22/E. § (1)-(2) és (4) bekezdése” szöveg,

2. 173. § (1) bekezdésében a „22/E. § (1)-(4) bekezdése” szövegrészek helyébe a „22/E. § (1)-(2) és (4) bekezdése” szöveg

lép.

6. § Hatályát veszti az Art.

1. 178. § 43-47. és 51. pontja,

2. 205. § (7)-(9) bekezdése, valamint

3. 11. számú melléklete.

-----STARTING---POINT---VEGE---

7. § (1) Ez a törvény - a (2) bekezdésben meghatározott kivétellel - a kihirdetését követő napon lép hatályba.

(2) Az 1. §, a 4. §, az 5. § és a 6. § 1. és 3. pontja 2015. március 1-jén lép hatályba.