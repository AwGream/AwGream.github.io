1991. évi LXXI. törvény indokolása

az Európa Tanács alapszabályainak kihirdetéséről

Indokolás

A Magyar Köztársaság Országgyűlése a 76/1990. (XI. 2.) OGY határozatával elhatározta, hogy a Magyar Köztársaság csatlakozzék az Európa Tanács Alapszabályához.

A Magyar Köztársaság csatlakozási okiratát a külügyminiszter 1990. november 6-án letétbe helyezte az Európa Tanács főtitkáránál s ezzel az Alapszabály a Magyar Köztársaság tekintetében hatályba lépett.

Az Európa Tanács Alapszabálya olyan, a Magyar Köztársaság nemzetközi kapcsolatai szempontjából kiemelkedő fontosságú nemzetközi szerződés, amely több tekintetben is törvényhozási hatáskörbe tartozó kérdéseket szabályoz. Ezért döntött az Országgyűlés a csatlakozás tárgyában és ugyancsak ezért szükséges az Alapszabály törvénnyel való kihirdetése.