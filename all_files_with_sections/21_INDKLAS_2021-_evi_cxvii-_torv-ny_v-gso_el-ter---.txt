2021. évi CXVII. törvény végső előterjesztői indokolása

az egyes választási tárgyú törvények módosításáról

-----STARTING---POINT---ALTALANOS--- 

A Javaslat Szabó Tímea az országos népszavazási eljárás módosításáról szóló T/17004 számú javaslatához kapcsolódik. Ennek értelmében eltörlésre kerülne az a korlátozás, hogy az országgyűlési képviselők, az Európai Parlament tagjai, valamint a helyi önkormányzati képviselők és polgármesterek általános választásának napjára, továbbá az azt megelőző és követő 41 napon belüli időpontra nem tűzhető ki országos népszavazás. A Javaslat mellett szól, hogy logisztikailag sokkal könnyebb lebonyolítani a szavazásokat egy időben, mint külön-külön, ráadásul jóval költséghatékonyabb is a szavazások egyszerre történő megtartása. Legutóbb a népszavazás lebonyolítása 2016-ban hozzávetőleg 6 milliárd forintot költött a központi költségvetés, a Javaslat elfogadásával ez az összeg megtakarítható, ha egyszerre lehet kitűzni az országgyűlési választást és a népszavazást. A Javaslattal megspórolható közpénz tehát milliárdokban mérhető. Tekintettel arra, hogy 2022-ben országgyűlési választás és több népszavazás is várható, a fenti érvek a Javaslat elfogadása mellett szólnak.

A Javaslatban foglaltak biztosítják annak gyakorlati-technikai feltételeit, hogy az országgyűlési választással azonos napon megtartható legyen az országos népszavazás is. A Javaslat ezért egyértelműsíti, hogy a két eljárás közül mely szabályait kell alkalmazni ilyen esetben, továbbá különös rendelkezéseket is megállapít a gördülékeny lebonyolíthatóság érdekében.

A Javaslat Szabó Tímea javaslatához kapcsolódik, azt az előterjesztő támogatja, azonban az országgyűlési választás és népszavazás egy napon történő megtartásához további részletszabályok szükségesek, amelynek keretében a választási eljárásról szóló törvény megnyitása is szükséges.

-----STARTING---POINT---RESZLETES---

Az 1-6. §-hoz

A Javaslat a választási eljárásról szóló 2013. évi XXXVI. törvény módosításával megteremti annak gyakorlati-technikai feltételeit, hogy az országgyűlési választással azonos napon megtartható legyen az országos népszavazás is.

A 7-14. §-hoz

A Javaslat a népszavazás kezdeményezéséről, az európai polgári kezdeményezésről, valamint a népszavazási eljárásról szóló 2013. évi CCXXXVIII. törvény módosításával megteremti annak gyakorlati-technikai feltételeit, hogy az országgyűlési választással azonos napon megtartható legyen az országos népszavazás is. A Javaslat a közös eljárásra tekintettel továbbá összhangba hozza az Nsztv. jogorvoslati rendszerét a Ve.-ben foglaltakkal.

-----STARTING---POINT---VEGE---

A 15. §-hoz

Hatályba léptető rendelkezés.

A 16. §-hoz

Sarkalatossági záradék.