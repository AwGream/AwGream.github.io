2014. évi CXIII. törvény indokolása

az épített környezet alakításáról és védelméről szóló 1997. évi LXXVIII. törvénynek az egyes kereskedelmi építmények engedélyezése fenntarthatósági szempontjainak érvényesítése érdekében történő módosításáról

-----STARTING---POINT---ALTALANOS--- 

A kereskedelmi építmények esetében jellemző szempontként kerül megfontolásra a rövid megtérülési idő, gyakori a magas energiafelhasználás, üvegházhatású gáz-kibocsátás, útterhelés, mely a fenntartható fejlődés megvalósulását veszélyezteti.

A jogalkotó felelőssége, hogy a szabályozás kialakítása során az általános építéshatósági engedélyezésen túl olyan engedélyezési rendszert vezessen be, amely fokozott figyelmet fordít a fenntartható fejlődés követelményeinek megvalósulására, a környezet védelmére.

-----STARTING---POINT---RESZLETES---

Az 1-2. §-hoz

Az 1-2. § a kereskedelemről szóló 2005. évi CLXIV. törvény szerinti üzlet és bevásárlóközpont engedélyezését az építésügyi hatóság hatáskörébe utalja, melynek az országos illetékességgel eljáró Hajdú-Bihar Megyei Kormányhivatal vezetőjének (a továbbiakban: Kormányhivatal) szakhatósági állásfoglalását be kell szereznie.

A Kormányhivataltól előzetes szakhatósági hozzájárulás is kérhető, amely egy évig használható fel.

A Kormányhivatal a szakhatósági állásfoglalás kialakítása során kizárólag az építménynek a létesítés helye szerinti településre és vonzáskörzetére gyakorolt környezeti, közlekedési és településrendezési hatásait vizsgálja a külön kormányrendeletben meghatározott különös környezetvédelmi, közlekedési és településfejlesztési követelményeket figyelembe vételével, a tekintetben, hogy a kereskedelmi létesítmény nem okoz-e olyan hátrányos következményeket, amelyek aránytalanul meghaladják a kereskedelmi építmény létesítésétől várható előnyöket.

A törvény más tartalommal és az eljárásba építve megtartja az érintett miniszterek képviselőiből álló Bizottságot is, amit 2015. január 15-éig kell létrehozni. E szerint a Kormányhivatal köteles beszerezni a Bizottság véleményét, amely - a törvényben kapott felhatalmazás alapján kiadott kormányrendeletben foglaltak szerint - megvizsgálja a tervezett építménynek a létesítés helye szerinti településre és vonzáskörzetére gyakorolt környezeti, közlekedési és településfejlesztési hatásait, valamint az esetlegesen várható kedvezőtlen hatások megszüntetésére, elkerülésére, csökkentésére vonatkozóan a kérelmező által tervezett intézkedések megvalósíthatóságát.

Az 1. § értelmében a szabályozás a 400 m2-nél nagyobb bruttó alapterületű kereskedelmi építményekre, illetve az építmények ilyen bővítésére vonatkozik.

A 3. §-hoz

A módosítás átmeneti szabályt ad az új törvényi engedélyezési szabályok alkalmazásával összefüggésben a hatálybalépést megelőző időszakban benyújtott esetleges kérelmek elbírálására nézve.

A 4. §-hoz

A szükséges felhatalmazó rendelkezéseket tartalmazza.

-----STARTING---POINT---VEGE---

Az 5. §-hoz

Hatályba léptető rendelkezést tartalmaz.