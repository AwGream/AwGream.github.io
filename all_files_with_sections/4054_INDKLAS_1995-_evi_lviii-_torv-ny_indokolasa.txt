1995. évi LVIII. törvény indokolása

az árak megállapításáról szóló 1990. évi LXXXVII. törvény módosításáról 

INDOKOLÁS

-----STARTING---POINT---ALTALANOS--- 

Az árak megállapításáról szóló 1990. évi LXXXVII. törvénynek az 1992. évi V. törvénnyel történt módosítása a gőznél és a melegített víznél arra az esetre szűkítette le a hatósági árat, ha a terméket a lakossági távhőszolgáltatást is végző vállalkozó értékesíti. Ha a hőtermelő és a távhőszolgáltatást ellátó nem egy szervezetben működik, úgy a szolgáltató számára hátrányos, hogy a termelői eladás szabadáras, míg a szolgáltatói értékesítés hatósági ármegállapítás alá tartozik. A Javaslat ezt az ellentmondást oldja fel azzal, hogy a Melléklet I. A) "Termékek" táblázatában kiiktatja "a lakossági távhőszolgáltatást is végző vállalkozó által értékesített termékre" kifejezést. A gőz és a melegített víz így mindenfajta értékesítés esetén hatósági ármegállapítás alá tartozik.

A törvény Mellékletének I. A) "Termékek" táblázatában a Magyar Villamosművek erőműveire utaló rendelkezések a Magyar Villamosművek Rt. társaságainak privatizációja során meghaladottá válnak. A Javaslat összhangot teremt a villamosenergia-iparban végbemenő tulajdonosi változások és az ármegállapitási jogkörök között.

-----STARTING---POINT---RESZLETES---

-----STARTING---POINT---VEGE---