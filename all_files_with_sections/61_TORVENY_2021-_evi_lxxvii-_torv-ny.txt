2021. évi LXXVII. törvény

a fogyatékos személyek jogairól és esélyegyenlőségük biztosításáról szóló 1998. évi XXVI. törvény és a magyar jelnyelvről és a magyar jelnyelv használatáról szóló 2009. évi CXXV. törvény módosításáról

1. A fogyatékos személyek jogairól és esélyegyenlőségük biztosításáról szóló 1998. évi XXVI. törvény módosítása

-----STARTING---POINT---ELEJE---

1. § A fogyatékos személyek jogairól és esélyegyenlőségük biztosításáról szóló 1998. évi XXVI. törvény 30. § (2) bekezdése helyébe a következő rendelkezés lép:

„(2) Felhatalmazást kap a szociál- és nyugdíjpolitikáért felelős miniszter, hogy a közszolgáltatások igénybevételének és a személyi segítés feltételeinek biztosítása érdekében rendeletben állapítsa meg a fogyatékos személyt az egyenlő esélyű hozzáféréshez fűződő joga gyakorlásában és önálló életvitelében segítő kutya kiképzésének, vizsgáztatásának és alkalmazhatóságának szabályait, valamint segítő kutya kiképzését végző személyek képzésének szakmai és vizsgakövetelményeire vonatkozó szabályokat.”

2. A magyar jelnyelvről és a magyar jelnyelv használatáról szóló 2009. évi CXXV. törvény módosítása

2. § (1) A magyar jelnyelvről és a magyar jelnyelv használatáról szóló 2009. évi CXXV. törvény (a továbbiakban: Jtv.) 5. § (2) bekezdés a)-c) pontja helyébe a következő rendelkezések lépnek:

[Az (1) bekezdés szerinti éves személyenkénti időkereten felül az állam]

„a) az óvodai nevelés során évenként 150 óra, a tanulói jogviszonnyal összefüggésben az általános iskolában, a gimnáziumban, a szakképző intézményben tanulói jogviszonyban álló személy részére tanévenként 300 óra;

b) a hallgatói jogviszonnyal összefüggésben a felsőoktatási hallgatói jogviszonyban álló személy részére

ba) nappali rendszerű képzésben történő részvétel esetén szemeszterenként 150 óra,

bb) levelező rendszerű képzésben történő részvétel esetén szemeszterenként 100 óra;

c) a képzéssel összefüggésben a felnőttképzésben részt vevő személy részére képzésenként a képzés óraszáma 40 százalékának megfelelő mértékű;”

(térítésmentes jelnyelvi tolmácsszolgáltatást biztosít.)

(2) A Jtv. 5. § (2) bekezdése a következő d) ponttal egészül ki:

[Az (1) bekezdés szerinti éves személyenkénti időkereten felül az állam]

„d) e törvény mellékletében felsorolt speciális kommunikációs rendszerek használatával kommunikáló hallássérült, valamint siketvak személy részére évenként 30 óra”

(térítésmentes jelnyelvi tolmácsszolgáltatást biztosít.)

(3) A Jtv. 5. § (2) bekezdése a következő e) és f) ponttal egészül ki:

[Az (1) bekezdés szerinti éves személyenkénti időkereten felül az állam]

„e) a foglalkoztatásra irányuló jogviszonyban álló hallássérült személy részére évenként 50 óra;

f) a társadalombiztosítás ellátásaira jogosultakról, valamint ezen ellátások fedezetéről szóló törvény szerinti egyéni vagy társas vállalkozó hallássérült személy részére évenként 50 óra”

(térítésmentes jelnyelvi tolmácsszolgáltatást biztosít.)

3. § A Jtv. 31. § (7) bekezdése a következő c) ponttal egészül ki:

(Felhatalmazást kap a szociál- és nyugdíjpolitikáért felelős miniszter, hogy rendeletben állapítsa meg)

„c) a jelnyelvi tolmácsok, siket jelnyelvi tolmácsok képzésének szakmai és vizsgakövetelményeire vonatkozó szabályokat.”

4. § A Jtv. 4. § (2) bekezdés b) pontjában a „c)-e) pontjában” szövegrész helyébe a „c) és d) pontjában” szöveg lép.

5. § A Jtv.

a) 5. § (2) bekezdés a) pontjában a „150 óra” szövegrész helyébe a „200 óra”, a „300 óra” szövegrész helyébe a „400 óra”,

b) 5. § (2) bekezdés b) pont ba) alpontjában a „150 óra” szövegrész helyébe a „200 óra”,

c) 5. § (2) bekezdés c) pontjában a „40 százalékának” szövegrész helyébe a „60 százalékának”

szöveg lép.

-----STARTING---POINT---VEGE---

6. § (1) Ez a törvény - a (2) bekezdésben foglalt kivétellel - 2022. január 1-jén lép hatályba.

(2) A 2. § (3) bekezdése és az 5. § 2023. január 1-jén lép hatályba.