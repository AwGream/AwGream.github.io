1993. évi C. törvény indokolása

a közalkalmazottak jogállásáról szóló 1992. évi XXXIII. törvény egyes rendelkezéseinek módosításáról

-----STARTING---POINT---ALTALANOS--- 

A közalkalmazottak jogállásáról szóló 1992. évi XXXIII. törvény eredet formájában a besorolással, a tizenharmadik havi bérrel kapcsolatban olyan rendelkezéseket tartalmaz, amelyeket feltétlenül pontosítani kell, mert egyrészt a különböző intézményekben ugyanolyan munkavállalói pályafutás után, teljesen eltérő besorolások jöttek létre, másrészt abnormális helyzetek alakultak ki, amelyekben gyakran előfordul, hogy kisebb „érdemek” megléte esetén is nagyobb bérek kerültek megállapításra.

-----STARTING---POINT---RESZLETES---

Az 1. §-hoz

Az eddigi gyakorlat azt mutatta, hogy a közalkalmazotti igazolás tartalmát indokolt kiegészíteni olyan adatokkal, amelyek a közalkalmazotti jogviszonnyal összefüggésben a továbbiakban más helyről nem, vagy csak nehezen szerezhetők be.

A 2. §-hoz

Indokolt a jelenlegi közép közalkalmazotti osztályt kettéválasztani, és a középiskolai végzettséggel rendelkezőket besoroláskor előnyükre megkülönböztetni a többiektől. Általában ugyanis a középiskolai végzettséggel dolgozók felelősségteljesebb munkát végeznek, mint ilyen végzettséggel nem rendelkező társaik.

A 3. §-hoz

A törvény méltányolja, ha a közalkalmazott az előírtnál magasabb, de munkája végzéséhez szükséges végzettséggel rendelkezik. Ugyancsak figyelembe veszi a megfelelő végzettség hiányát is a besoroláskor, mert mindkét eljárás képzésre, illetve továbbképzésre ösztönöz.

A (5) bekezdés új javasolt változatában megszünne az „F” fizetés osztályba történő kötelező átsorolás feltételei között a munkával összefüggő végzettség figyelembevétele, mert ez pontosan értelmezhetetlen fogalom.

Cél, hogy a többletvégzettség haladja meg az előírtat, és a munkáltatónál általában szokásosat, mert ezzel kiküszöbölhető az olyan eset, hogy valaki főiskolai eredeti végzettségét egyetemire kiegészítve kerüljön „F” fizetési osztályba, illetve egyszakos tanárként egy újabb szakot szerezve jusson előnyösebb helyzetbe, mint az eleve két szakot végzők.

A posztgraduális képesítések esetében a tételes felsorolás nem kerülhető el, mert jelenleg itt is a legkülönbözőbb féle tanfolyamokat veszik figyelembe a munkáltatók.

Az új (7) bekezdés megakadályozza a törvény hatálybalépésekor történő, szinte korlátlan átsorolást és egyben ösztönzi az önképzést, továbbképzést és érdekeltté teszi azokat a dolgozókat is ennek támogatásában, akik továbbképzésre már nem hajlandók.

A 4. §-hoz

Pontosítja a magasabb fizetési fokozatba lépés jelenlegi feltételeit.

Az 5. §-hoz

A rendelkezés a tizenharmadik havi illetmény kifizetési szabályainak pontosítását tartalmazza. Így a tizenharmadik havi illetmény tárgyévet követő januári kifizetését, mivel előbb, előre nem állapítható meg, hogy a dolgozó adott évben rendelkezik-e a tizenkéthavi munkaviszonnyal. A tizenharmadikhavi illetmény részbeni kifizetése a köztisztviselők jogállásáról szóló törvénnyel való harmonizálást valósítja meg.

A 6. §-hoz

Szükséges az 1992. július 1-jét megelőzően fennállt munkaviszony teljes időtartamát közalkalmazotti jogviszonyban töltött időnek tekinteni, hiszen méltánytalan lenne, ha azt várnánk el, hogy egy korábban nem létezett törvény elvárásainak az alkalmazottak az elmúlt évtizedekben eleget tegyenek.

A 7. §-hoz

A törvény mellékletének a korrekcióját tartalmazza a B1 és B2 fizetési osztályokra vonatkoztatott szorzószámok bevezetésével.

-----STARTING---POINT---VEGE---

A 8. §-hoz

A hatálybalépő rendelkezések között a 13. havi illetmény és a jubileumi jutalom kifizetésével kapcsolatos szabályok találhatók, valamint az új besorolások határidejét rendezi a törvény.