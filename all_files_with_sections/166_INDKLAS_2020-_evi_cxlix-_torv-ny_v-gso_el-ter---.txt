2020. évi CXLIX. törvény végső előterjesztői indokolása

a Nemzeti Agrárkutatási és Innovációs Központ egyes feladatainak agrár-felsőoktatás részére történő átadásáról, valamint egyes felsőoktatási tárgyú törvények módosításáról

-----STARTING---POINT---ALTALANOS--- 

2014. január 1-jével történt meg az agrárágazathoz kapcsolódó magyarországi kutatási egységek, intézetek, gazdasági társaságok egy ernyő alá integrálása és létrejött a Nemzeti Agrárkutatási és Innovációs Központ. A gödöllői székhellyel megalapított központ tizenkét agrár- és élelmiszergazdasághoz kapcsolódó kutatóintézet összevonásával, működésének összehangolásával jött létre és további négy kutatóintézet gazdasági társaságként csatlakozott hozzá. A Nemzeti Agrárkutatási és Innovációs Központ intézeteinek kutatási tevékenysége lefedi a mezőgazdaság minden jelentős területét, beleértve a halászatot, szántóföldi növény-, dísznövény-, gyümölcs-, és zöldségnemesítést, szőlészeti és borászati kutatásokat, állattenyésztést és nemesítést, öntözést és vízgazdálkodást, mezőgazdasági gépészetet, erdészeti kutatásokat, mezőgazdasági biotechnológiát, élelmiszertudományt és agrárkörnyezet-tudományt, valamint a hozzá kapcsolódó oktatási és szaktanácsadási szaktevékenységet. Az új intézmény révén egy, a nemzeti jövedelemtermelő képességet fokozó, olyan integrált agrárkutató-hálózat jött létre, amely magas színvonalon képes a magyar agrárgazdaság versenyképességének növelését és a fenntartható fejlődését elősegítő gyakorlatorientált kutatási, fejlesztési és innovációs programok kidolgozására és végrehajtására. A Szent István Egyetem 2020. augusztus 1. napjával történt létrehozása eredményeként elérkezett egy stratégiai lehetőség, hogy a magyar agrár felsőoktatás jelentős részét magában foglaló Szent István Egyetem és a magyar agrár szakpolitika legfontosabb kutatási platformja egyesüljön (Nemzeti Agrárkutatási és Innovációs Központ beolvad a Szent István Egyetem szervezetébe) és elinduljon egy olyan fejlődési pályán, amely egy előre tekintő jövőkép mentén hozzá tud járulni az agrár- és élelmiszeripari ágazatok versenyképességének növeléséhez és az agrárgazdaságban rejlő potenciál teljesebb kihasználásához.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

Az AKI Agrárközgazdasági Intézet Nonprofit Korlátolt Felelősségű Társaság működésének biztosítása érdekében a törvényben szereplő vagyon juttatása szükséges.

A 2. §-hoz

A Nemzeti Agrárkutatási és Innovációs Központ megszűnése kapcsán szükséges rendezni a munkatársak helyzetét oly módon, hogy a jogviszonyváltás kapcsán hátrány ne érje őket.

A 3. §-hoz

Az európai uniós támogatással érintett projektek helyzetének rendezése szükséges a Nemzeti Agrárkutatási és Innovációs Központ megszűnése kapcsán.

-----STARTING---POINT---VEGE---

A 4. §-hoz

Hatályba léptető rendelkezések.

Az 5. §-hoz

Sarkalatossági záradék.

A 6-7. §-hoz

Jogtechnikai pontosításra kerül sor. A modellváltás sikeres végrehajtásához szükséges vagyonjuttatásra vonatkozó részletszabályok kerülnek megállapításra.

A 8. §-hoz

A nemzeti vagyonról szóló 2011. évi CXCVI. törvény módosítása szükséges a Magyar Agrár- és Élettudományi Egyetemért Alapítvány létrehozásáról, valamint a Magyar Agrár- és Élettudományi Egyetemért Alapítvány és a Magyar Agrár- és Élettudományi Egyetem működéséhez szükséges feltételek és forrás biztosításáról szóló 2020. évi CXLII. törvény rendelkezései alapján.

A 9. §-hoz

A Szent István Egyetem Magyar Agrár- és Élettudományi Egyetem megnevezéssel működik tovább 2021. február 1. napjától.

A 10. §-hoz

A Magyar Agrár- és Élettudományi Egyetemért Alapítvány létrehozásáról, valamint a Magyar Agrár- és Élettudományi Egyetemért Alapítvány és a Magyar Agrár- és Élettudományi Egyetem működéséhez szükséges feltételek és forrás biztosításáról szóló 2020. évi CXLII. törvény rendelkezései miatt szükséges az érintett munkatársak szabadságainak rendezése.

A 11. §-hoz

A nemzeti felsőoktatásról szóló 2011. évi CCIV. törvény 1. mellékletének módosítása szükséges a Magyar Agrár- és Élettudományi Egyetemért Alapítvány létrehozásáról, valamint a Magyar Agrár- és Élettudományi Egyetemért Alapítvány és a Magyar Agrár- és Élettudományi Egyetem működéséhez szükséges feltételek és forrás biztosításáról szóló 2020. évi CXLII. törvény rendelkezései, valamint a Pannon Egyetemért Alapítványról, a Pannon Egyetemért Alapítvány és a Pannon Egyetem részére történő vagyonjuttatásról szóló 2020. évi CLVIII. törvény rendelkezései alapján.

A 12-14. §-hoz

A Soproni Egyetemért Alapítvány feladatellátásához kapcsolódó vagyonjuttatást biztosító rendelkezések.