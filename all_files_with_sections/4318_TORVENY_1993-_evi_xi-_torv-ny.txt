1993. évi XI. törvény

a Gépjármű Felelősségbiztosítási Kárrendezési Alapról

Az Országgyűlés az államháztartásról szóló 1992. évi XXXVIII. törvény(a továbbiakban: Áht.) 54. §-a alapján a Gépjármű Felelősségbiztosítási Kárrendezési Alapról a következő törvényt alkotja:

-----STARTING---POINT---ELEJE---

1. § (1) A Gépjármű Felelősségbiztosítási Kárrendezési Alap (a továbbiakban: Alap) az Országgyűlés által létesített elkülönített állami pénzalap.

(2) Az Alap a gépjárművek felelősségbiztosítása alapján azokra a szolgáltatásokra nyújt fedezetet, amelyeket az 1991. július 1. napja előtt bekövetkezett káresemények időpontjában hatályos jogszabályok szerint még nem teljesítettek.

(3) A (2) bekezdésben rögzített szolgáltatások teljesítése és az igények érvényesítése szempontjából az Alap a felelősségbiztosító általános jogutódja.

(4) Az Alap (2) bekezdés szerinti működése nem minősül biztosítási tevékenységnek, arra a biztosítóintézetekről szóló jogszabályok hatálya nem terjed ki.

2. § (1) Az Alap működése felett a pénzügyminiszter jogosult rendelkezésre, s felügyelet gyakorlására.

(2) Az Alap kezelője az Állami Fejlesztési Intézet (a továbbiakban: Alapkezelő).

(3) Az Alapkezelő a kárfizetési és járadékszolgáltatási kötelezettségek teljesítésével biztosítóintézetet bízhat meg.

(4) Az Alapkezelő feladata az Alap forrásainak kezelése, azzal való gazdálkodás, valamint a szolgáltatásokra fordított pénzeszközök felhasználásának ellenőrzése.

3. § (1) Az Alap bevételi forrásai:

a) a Hungária Biztosító Rt. által az 56/1986. (XII. 10.) MT rendeletés az ennek végrehajtásáról szóló, többször módosított 14/1987. (IV. 13.) PM rendelet alapján kötelezően képzett és az Alapnak a 109/1992. (VI. 30.) Korm. rendeletszerint átadott felelősségbiztosítási járadéktartaléknak és hozamának a törvény hatálybalépésekor rendelkezésre álló maradványa;

b) a függő károk és a függő károk lezárása miatti új járadékok tartalékának rendezésére a központi költségvetésből az adott évben átutalt összeg;

c) ha az a) és b) pontban megjelölt összeg és hozamai az Alap terhére teljesítendő kiadásokra nem elegendőek, a különbözet a központi költségvetést terheli.

(2) Az Alapból teljesíthető kiadások:

a) az 1. § (2) bekezdés szerinti fizetési kötelezettségek, ideértve a megbízott biztosítóintézet részére fizetendő szolgáltatási díjat;

b) az Alap kezelésével kapcsolatos költségek.

4. § (1) Az Alap a 3. § (1) bekezdésének a) pontja alapján a járadéktartalék részeként átvett részvényekkel és egyéb értékpapírokkal rendelkezhet. Egyebekben az Alap gazdasági tevékenységére az Áht. 59. §-ának rendelkezése irányadó.

(2) Az Alap szabad pénzeszközeit az Alapkezelő a Magyar Nemzeti Banknál betétként elhelyezheti, illetve az állam által garantált értékpapírt vásárolhat.

(3) Az Alap szervezeti és működési szabályzatát a pénzügyminiszter hagyja jóvá és egyúttal felelős az (1) és (2) bekezdésben engedélyezett gazdasági tevékenységért.

(4) Az Alapkezelő az Alap pénzeszközeinek befektetéséből származó esetleges bevételeket kizárólag az Alap vagyonának növelésére fordíthatja.

(5) Az Alap év végi maradványa a következő költségvetési évre átvihető, el nem vonható.

-----STARTING---POINT---VEGE---

5. § (1) Ez a törvény a kihirdetése napján lép hatályba.

(2) E törvény hatálybalépésével egyidejűleg a Gépjármű Felelősségbiztosítási Kárrendezési Alap létrehozásáról szóló 109/1992. (V. 30.) Korm. rendelet hatályát veszti.

(3) E törvény hatálybalépésével egyidejűleg a gépjármű üzemben tartójának kötelező felelősségbiztosításáról szóló, a 84/1992. (V. 19.) Korm. rendelettel módosított 58/1991. (IV. 13.) Korm. rendelet 13. §-a a következő (6) bekezdéssel egészül ki:

„Az (5) bekezdésben említett jogszabályokat az 1991. június 30-a előtti károkra azzal az eltéréssel kell alkalmazni, hogy az e jogszabályban meghatározott biztosítóintézet kötelezettségeit 1992. október 31. napját követően a Gépjármű Felelősségbiztosítási Kárrendezési Alap terhére az Alap kezelője, az Állami Fejlesztési Intézet teljesíti.”

(4) A Magyar Köztársaság 1993. évi költségvetéséről szóló 1992. évi LXXX. törvény (a továbbiakban: Tv.) 1. számú mellékletének XVII. fejezet, 18. Cím, 2. Alcím, 1. Kiemelt előirányzat csoport - termelési árkiegészítés és dotáció - 1993. évi előirányzat összege 10.200 millió forintra módosul.

(5) A Tv. 1. számú mellékletének XVII. fejezete a következő Címmel és Alcímmel egészül ki:

„25. Cím Alapok

1. Alcím Gépjármű Felelősségbiztosítási Kárrendezési Alap 1993. évi előirányzat összege 1.000 millió forint”

(6) A Tv. 7. számú melléklete a következőkkel egészül ki, ennek megfelelően az összesen rovatok az alábbiak szerint változnak:

„Megnevezés: Gépjármű Felelősségbiztosítási Kárrendezési Alap

 Bevételek

 Összesen rovatmillió forintban

 

 

 1993. évi nyitó állomány

 1.432

 7.025

 Folyó bevételek

 

 

 - költségvetési támogatás

 1.000

 76.990

 Tőkebevételek

 

 

 - értékpapírból

 314

 2.770

 Összes bevétel

 1.314

 229.351

 Nyitó állomány

 

 

 + bevétel

 2.746

 236.376

 Kiadások

 

 

 folyó kiadások

 

 

 - pénzbeli juttatás

 1.720

 3.923

 - egyéb

 161

 26.460

 Összes kiadás

 1.881

 225.330

 Záró állomány

 865

 11.046

 Kiadás + záró állomány

 2.746

 236.376”

(7) A Tv. 9. számú melléklete a következők szerint módosul:

„Kiadások

Termelési árkiegészítés és dotáció 1993. évi előirányzata: 15.500 millió forint.

Elkülönített állami pénzalapok támogatása 1993. évi előirányzata: 76.990 millió forint.”