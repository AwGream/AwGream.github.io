2020. évi III. törvény végső előterjesztői indokolása

a polgári légi közlekedés szabályairól szóló EKLT-megállapodás I. mellékletének felváltásáról szóló EKLT vegyes bizottság 1/2019 határozatának kihirdetéséről

-----STARTING---POINT---ALTALANOS---

Általános indokolás

A jogszabály indokolásának az Indokolások Tárában - a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján - történő közzététele szükséges.

Az Európai Közösség és tagállamai és az Albán Köztársaság, a Bolgár Köztársaság, Bosznia és Hercegovina, az Egyesült Nemzetek Ideiglenes Koszovói Közigazgatási Missziója, a Horvát Köztársaság, az Izlandi Köztársaság, Macedónia Volt Jugoszláv Köztársaság, a Montenegrói Köztársaság, a Norvég Királyság, Románia és a Szerb Köztársaság között európai közös légtér létrehozásáról szóló többoldalú megállapodást (a továbbiakban: EKLT-megállapodás) az Európai Közösség nevében 2006. június 9-én írták alá, majd a megállapodás valamennyi szerződő fél megerősítését követően 2017. december 1-jén lépett hatályba.

Az EKLT-megállapodás szerint a felek célszerűnek találják az európai közös légtér szabályait az Európai Unióban hatályban lévő, a megállapodás I. mellékletében felsorolt, vonatkozó jogszabályokra építeni. Az EKLT-megállapodás 17. cikk (3) bekezdés a) pontja szerint a megállapodás gondozására és megfelelő végrehajtásának biztosítására létrejött vegyes bizottság határoz az I. melléklet olyan felülvizsgálatáról, amely részeként integrálja az új jogszabályt vagy módosítást, szükség szerint kölcsönösségi alapon. Az EKLT Vegyes Bizottság 1/2019 határozatában - tekintettel a megállapodás 2017. december 1-jei hatályba lépésére - megállapította az EKLT-megállapodás I. mellékletének új szövegét. Jelen törvényjavaslat célja az EKLT-megállapodás módosításának kihirdetése.

-----STARTING---POINT---RESZLETES---

Részletes indokolás

Az 1. §-hoz

A nemzetközi szerződésekkel kapcsolatos eljárásról szóló 2005. évi L. törvény 9. § (1) bekezdése értelmében az EKLT vegyes bizottság 1/2019 határozatát törvényben kell kihirdetni.

A 2. §-hoz

A § és a melléklet az EKLT vegyes bizottság 1/2019 határozat alapján az EKLT-megállapodás I. melléklete módosításának hiteles magyar nyelvű szövegét tartalmazza.

A 3. §-hoz

A § a törvény hatálybalépésével összefüggő rendelkezéseket tartalmazza.

A 4. §-hoz

A § a törvény végrehajtásához szükséges rendelkezéseket tartalmazza.

Az 5. §-hoz

A § hatályon kívül helyező rendelkezést tartalmaz.