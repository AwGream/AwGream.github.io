2017. évi XXI. törvény indokolása

a jövedéki adóról szóló 2016. évi LXVIII. törvény módosításáról

-----STARTING---POINT---ALTALANOS--- 

Az alkoholos lében áztatott, lecsepegtetett vagy szikkasztott és csokoládégyártáshoz felhasználandó gyümölcs bár jövedéki terméknek minősül, minimális a vele kapcsolatban elkövethető visszaélés kockázata. Erre tekintettel, ilyen esetben nincs szükség adóraktári engedélyre a csokoládé előállító számára, hanem részére az alkoholos gyümölcsöt előállító adóraktár az adófizetési kötelezettség alól mentesülve értékesítheti a terméket.

-----STARTING---POINT---RESZLETES---

Az 1. §-hoz

A lé nélküli alkoholos gyümölcs a csokoládégyártás céljára alkoholtermékben áztatott, lecsepegtetett vagy szikkasztott gyümölcs.

Jogtechnikai pontosítás.

Az új dohánytermék-kategóriákra vonatkozó, jogalkotói szándéknak megfelelő, 2016. évi CXXXV. törvénybeli rendelkezésekkel azonos tartalmú szabályok jogalkotási rendelkezéseknek megfelelő beillesztése az új jövedéki törvénybe, így a jogtechnikai hiba javítása.

A 2. §-hoz

Nem szükséges adóraktári engedély a csokoládégyártáshoz, ha a csokoládé lé nélküli alkoholos gyümölcsöt tartalmaz.

A 3-4. §-hoz

Jogtechnikai pontosítás.

Az 5. §-hoz

Mentesül az adófizetési kötelezettség alól a lé nélküli alkoholos gyümölcsöt előállító adóraktár engedélyese, ily módon az adó megfizetése nélkül értékesítheti a lé nélküli alkoholos gyümölcsöt a csokoládégyártó részére.

A 6. §-hoz

Az új dohánytermék-kategóriákra vonatkozó, jogalkotói szándéknak megfelelő, 2016. évi CXXXV. törvénybeli rendelkezésekkel azonos tartalmú szabályok jogalkotási rendelkezéseknek megfelelő beillesztése az új jövedéki törvénybe, így jogtechnikai hiba javítása.

A 7-8. §-hoz

Az eredetileg szándékolt 2017. április 1. helyett a Jöt. július elsején lép hatályba, néhány kivételtől eltekintve. Ennek megfelelően számos átmeneti rendelkezés megalkotása vált indokolttá.

A 9. §-hoz

Jogtechnikai pontosítás.

A 10. §-hoz

A július 1-jei hatálybalépés miatt szükséges átmeneti rendelkezések módosítása.

-----STARTING---POINT---VEGE---

A 11. §-hoz

A hatálybalépés időpontja a kihirdetést követő nap.