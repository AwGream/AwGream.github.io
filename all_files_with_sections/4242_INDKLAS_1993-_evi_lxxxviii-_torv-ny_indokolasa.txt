1993. évi LXXXVIII. törvény indokolása

az Állami Számvevőszékről szóló 1989. évi XXXVIII. törvény módosításáról

-----STARTING---POINT---ALTALANOS---

Az Állami Számvevőszék az Országgyűlés pénzügyi-gazdasági ellenőrző szerve, csak az Országgyűlésnek és a törvénynek van alárendelve. A Magyar Köztársaság Alkotmányán, valamint az Állami Számvevőszékről szóló 1989. évi XXXVIII. törvényen kívül mintegy 20 további törvény (s közel 20 országgyűlési határozat) szab meg kötelezettségeket, jogokat, működési feltételeket a Számvevőszéknek.

Az Állami Számvevőszék kötelezettségei, jogai, parlamenti kapcsolatai szempontjából egyaránt különbözik a közigazgatás más szerveitől. Az Országgyűlés által választott tisztségviselők helyzetét tekintve, s a munkatársak, a számvevők kötelezettségei, jogai körében is számottevők az eltérések, szigorúbbak a kötöttségek. Az ÁSz törvény 10. paragrafusában meghatározott szigorú összeférhetetlenségi előírások értelmében az ÁSz választott tisztségviselői, vezetői és számvevői tisztségei összeegyeztethetetlenek minden olyan szervnél betöltött tisztséggel, vagy megbizatással, amely szerv állami költségvetési támogatásban részesül, s a felsoroltak szerzői jogi védelem alá eső tevékenységen kivül más megbizatást vagy kereső foglalkozást nem folytathatnak, díjazást nem fogadhatnak el.

Az említett igen szigorú kötöttségeken kívül a törvény csak néhány munkajogi kérdést szabályoz vázlatosan, így a szervezeti kérdéseket tartalmazó fejezetben deklarálja, hogy az ÁSZ elnökből, elnökhelyettesekből, vezetőkből, számvevőkből, ügyviteli- és kisegítő személyzetből áll. Gyakorlatilag tehát nem foglalkozik a vezetők és a számvevők munkaviszonyával összefüggő részletes kérdésekkel.

Időközben napvilágot látott a köztisztviselők jogállásáról szóló törvény, amely a központi és a helyi államigazgatás körében adekvát előírásaival részletekbe menően szabályozza a munkatársak besorolását, előmenetelét, általában a közszolgálati jogviszony teljes körét. E szabályozás bizonyos figyelmet fordít ugyan az ÁSz sajátosságaira is, azonban nem veheti tekintetbe a számvevők feladatainak és tevékenységének olyan jellemzőit, amelyekből többek között a köztisztviselőkről szóló törvényben foglalt besorolási és bérezési megoldásoktól számottevően eltérő szabályozás igénye következik.

A köztisztviselők jogállásáról szóló törvény hatálybalépése óta ellentmondásos a helyzet. A vázolt ellentmondások áthidalását a törvény módosítása elősegíti.

-----STARTING---POINT---RESZLETES---
-----STARTING---POINT---VEGE---