1995. évi LXXX. törvény indokolása

a Magyar Köztársaság és a Spanyol Királyság közötti, Madridban, 1992. február 6-án aláírt barátsági és együttműködési szerződés kihirdetéséről

 INDOKOLÁS

A Magyar Köztársaság külügyminisztere és a Spanyol Királyság külügyminisztere Madridban, 1992. február 6-án írta alá a két állam közötti barátsági és együttműködési Szerződést.

Az Országgyűlés 30/1993. (V. 21.) OGY határozatával erősítette meg a Szerződést. A Szerződés 1994. március 14-én lépett hatályba.

a nemzetközi szerződésekkel kapcsolatos eljárásról szóló 1982. évi 27. tvr. 13. szakaszának (1) bekezdése alapján az Országgyűlés által megerősített szerződéseket törvénnyel kell kihirdetni.

A törvény a kihirdetését követő 8. napon lép hatályba, rendelkezéseit azonban a Szerződés hatályba lépése napjától, 1994. március 14-től kell alkalmazni.