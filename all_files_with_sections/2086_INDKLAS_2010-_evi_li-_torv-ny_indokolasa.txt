2010. évi LI. törvény indokolása

a közoktatásról szóló 1993. évi LXXIX. törvény módosításáról

-----STARTING---POINT---ALTALANOS--- 

A közoktatásról szóló 1993. évi LXXIX. törvény (a továbbiakban: Kt.) biztosítja, hogy az önkormányzattól egyháznak átadott közoktatási intézmények finanszírozása - az átadást követően - zavartalan maradjon. A szabályozás már az 1998-2002 közti polgári kormányzás alatt is létezett, azzal a különbséggel, hogy a jelenlegi 5 éves továbbfinanszírozási kötelezettség csak 2 év volt. A későbbiekben ez az időpont 3 évre módosult, majd újabb 2 évvel emelkedett. A hatályos szabályozás szerint, a fenntartói jogok átadását követő legalább 5 éven keresztül az egyházi kiegészítő támogatást végeredményben a fenntartói jogokat átadó önkormányzatnak kell fizetnie. Ez a megoldás értelmetlenné teszi ugyan azt, hogy az egyébként forráshiányos önkormányzatok megszabaduljanak feladatellátási kötelezettségüktől, a költségvetésüket kötelezően terhelő közoktatási intézmények fenntartásának anyagi terheitől, ám egy átmeneti időre kettős finanszírozás lehetőségét is megnyitja. Ezért az egyoldalú nyilatkozattétel joga - megfelelő előkészületi tárgyalásokat és az oktatási hivatal, mint kormányszerv aktív bevonását követően - azonnal megtehető.

-----STARTING---POINT---RESZLETES---

Az 1. §-hoz

A Kt. 81. § (13) bekezdése technikai jellegű módosítás, a Kt. 118. § (10) bekezdés hatályon kívül helyezése miatt, a bekezdésre történő utalást el kell hagyni.

A 2. §-hoz

A Kt. 118. § (9) bekezdése biztosítja az átadások lehetőségének fenntartását, ám a (volt) fenntartó önkormányzatra további terhet nem ró azáltal, hogy az egyoldalú nyilatkozattételi kötelezettséget lényegében azonnali hatállyal lehetővé teszi. A törvény a gyakorlati szereplők aktív és alapos előkészítő munkáját és az oktatási hivatal a jelenleginél hatékonyabb működését tételezi.

A 3. §-hoz

A Kt. 118. § (10) bekezdés hatályon kívül helyezése miatt, a bekezdésre történő utalást el kell hagyni.

-----STARTING---POINT---VEGE---

A 4. §-hoz

A Kt. 118. § (10) bekezdése rendelkezik arról, hogy az egyházi kiegészítő támogatás összegébe be kell számítani azokat a támogatásokat, amelyeket az önkormányzatok a területükön működő egyházi fenntartású közoktatási intézményeknek vagy azok fenntartóinak a közoktatási feladatellátáshoz kapcsolódóan bármilyen jogcímen adnak. A jegyzők, ill. főjegyzők adatszolgáltatása alapján ezek a támogatások a kiegészítő támogatás összegéből levonandók. A 2010. január 1-jén beiktatott szabályozás alkalmatlan a 2008-as egyházi közoktatás finanszírozását vizsgáló ÁSZ-jelentésben foglaltak végrehajtására és értelmetlenné teszi az arra hajlandóságot mutató önkormányzatok számára az egyházi fenntartású intézmények támogatását, hiszen ezek a támogatási összegek az egyházi kiegészítő támogatásból levonhatók. Tekintettel arra, hogy a törvény hatálybalépését követően a közoktatási megállapodás alapján az egyházi jogi személyt megillető kiegészítő támogatást a közoktatási megállapodás aláírását követő tanítási évtől kezdődően a központi költségvetés terhére kell kifizetni, méltányos, hogy ez a jog érvényesüljön a korábban átadott intézmények esetében is.