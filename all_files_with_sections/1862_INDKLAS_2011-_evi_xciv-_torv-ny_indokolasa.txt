2011. évi XCIV. törvény indokolása

egyes fémek begyűjtésével és értékesítésével összefüggő visszaélések visszaszorításáról szóló 2009. évi LXI. törvény módosításáról

-----STARTING---POINT---ALTALANOS--- 

Az egyes fémek begyűjtésével és értékesítésével összefüggő visszaélések visszaszorításáról szóló 2009. évi LXI. törvény (a továbbiakban: Fémtv.) a gazdasági károkat okozó és a közszolgáltatások biztonságát fenyegető fémlopások és illegális fémkereskedelem visszaszorítása, valamint a kulturális javak védelme érdekében született. Az volt a célja, hogy gátat vessen a közterületen elhelyezett hőtáv-vezetékek, vasúti berendezések, trafóházak, elektromos elosztószekrények, postai kábelek fémburkolatainak, alkatrészeinek eltulajdonítására irányuló, egyre inkább eszkalálódó jogsértések gyakorlatának.

-----STARTING---POINT---RESZLETES---

Az 1. §-hoz

E törvénnyel a jogalkotó a fenti jogsértések potenciális elkövetési tárgyait jelentő, így azok lehetséges célpontjaiként szolgáló fémhulladékok, fémtörmelékek és másod-nyersanyagok, a feldolgozásra kerülő fémek piaci mozgása, holléte átláthatóságát, nyomon követhetőségét, s ezen anyagokat bármilyen formában érintő gazdasági tevékenység körén belül érvényesítendő kötelezettségek számon kérhetőségét biztosító eljárási rend bevezetésére törekedett.

A jogalkalmazás gyakorlatában ugyanakkor visszás helyzetet szült, hogy a törvény általános rendelkezéseiben szereplő fogalom-meghatározás alapján a törvény hatálya alá kerültek az autóbontó és a bontott autóalkatrész-kereskedelmi tevékenységet folytató vállalkozások is, annak ellenére, hogy a Fémtv. által visszaszorítani kívánt jogsértések fémanyagú tárgyaival az érintett vállalkozások aligha találkozhatnak. Miközben az is nyilvánvaló, hogy e vállalkozások a hulladékká vált járműveket (s ezek sorában a gépjárműveket, illetve motorkerékpárokat) eleve nem fémkereskedelmi célból, azok alkatrészei, tartozékai és felszerelései fémtartalmának kinyerése végett, hanem további felhasználásuk, értékesítésük céljából, valamint e termékek rendeltetésszerű használatra alkalmassá tétele, állaguk megőrzése, illetve értékesítésüket közvetlenül szolgáló (különösen a hulladékká vált járműből kinyert termékek javítására, karbantartására, tárolására, raktározására irányuló) teendők ellátása érdekében veszik át.

-----STARTING---POINT---VEGE---

A 2. §-hoz

A törvény 2012. január 1-jén lép hatályba.