2006. évi XXXV. törvény indokolása

a villamos energia árszabályozását érintő egyes törvények módosításáról

-----STARTING---POINT---ALTALANOS--- 

Az Országgyűlés a közüzemi célra lekötött villamos energia termelői árainak hatósági árszabályozás körébe vonása érdekében alkotta meg e törvényt.

1995-1996-ban az erőművek privatizációja során hosszú távú áramvásárlási szerződések kerültek megkötésre az erőművek és az MVM Rt. között. A hosszú távú áramvásárlási szerződések megkötéséből származó állami bevétel privatizációs bevételt jelentett. A megállapodások stabil, kiszámítható jövedelmezőséget biztosítanak azon befektetőknek, akik a meglévő erőművek modernizálásával (vagy új erőművek építésével) hosszú távon biztosítják a hazai igények kielégítéséhez szükséges villamosenergia-termelő kapacitások rendelkezésre állását.

A szerződésekben árképletek kerültek meghatározásra, de az árképletek alkalmazását a hatósági árszabályozás felülírta.

Az árszabályozás eredményeként az erőművek nyeresége 1997-től 2004-ig a következőképpen alakult:

 

 

 

 

 

 

 

 

 1997

 1998

 1999

 2000

 2001

 2002

 2003

 2004

 8,23%

 12,73%

 12,70%

 15,17%

 22,83%

 21,62%

 14,19%

 22,36%

Ez a törvény a szabályozási hibák korrigálását célozza meg és biztosítja a Kormány számára, hogy a felek közötti megállapodás hiányában a hatósági ár eszközével éljen, amely kiterjed a hosszú távú áramvásárlási szerződésekben rögzített magas nyereséget biztosító értékesítési árakra is.

-----STARTING---POINT---RESZLETES---

Az 1. §-hoz

A törvény módosítja az árak megállapításáról szóló 1990. évi LXXXVII. törvény mellékletét, így a villamosenergia-termelői engedélyes által értékesített közüzemi célra lekötött villamos energia legmagasabb hatósági árát a gazdasági és közlekedési miniszter a pénzügyminiszterrel egyetértésben állapítja meg a törvény hatálybalépését követően.

A 2. §-hoz

A törvény 2. §-a villamos energiáról szóló törvény 95. §-át módosítja az árak megállapításáról szóló 1990. évi LXXXVII. törvény módosításaival összhangban.

-----STARTING---POINT---VEGE---

A 3. §-hoz

A törvény 2006. március 6-án lépett hatályba.