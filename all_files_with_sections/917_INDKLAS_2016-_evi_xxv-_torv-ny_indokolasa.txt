2016. évi XXV. törvény indokolása

a Magyar Fejlesztési Bank részvénytársaságról szóló 2001. évi XX. törvény módosításáról

-----STARTING---POINT---ALTALANOS--- 

A Magyar Fejlesztési Bank Részvénytársaságról szóló 2001. évi XX. törvény (a továbbiakban: MFB tv.) módosításának célja a Hungarofest Nemzeti Rendezvényszervező Nonprofit Korlátolt Felelősségű Társaság (a továbbiakban: Hungarofest Kft.) felett az MFB Magyar Fejlesztési Bank Zártkörűen Működő Részvénytársaság (a továbbiakban: MFB Zrt.) állam nevében történő tulajdonosi joggyakorlásának megszüntetése annak érdekében, hogy a társaság végelszámolása megindítható legyen.

-----STARTING---POINT---RESZLETES---

Az 1. §-hoz

A Hungarofest Kft. kizárólagos állami tulajdonú társaság felett az MFB tv. 1. melléklet 5. pontja alapján az MFB Zrt. gyakorolja az állam nevében a tulajdonosi jogokat. A Hungarofest Kft. által korábban ellátott, kiemelt állami feladatok fokozatos megszüntetésre kerültek. Az MFB Zrt. cégcsoportjában jelenleg nincs olyan tevékenység, amelyre a társaság jövőbeli működése felépíthető lenne, ugyanakkor az MFB tv. 3. § (5) bekezdése alapján az MFB Zrt. a tulajdonosi joggyakorlása alá tartozó gazdálkodó szervezeteket végelszámolással nem szüntetheti meg. Mindezekre tekintettel a Hungarofest Kft. felett az MFB Zrt. állam nevében történő tulajdonosi joggyakorlásának megszüntetése indokolt.

-----STARTING---POINT---VEGE---

A 2. §-hoz

Hatályba léptető rendelkezés.