2016. évi CIX. törvény indokolása

az anyakönyvi eljárásról szóló 2010. évi I. törvény módosításáról

-----STARTING---POINT---ALTALANOS--- 

A ragadványnevek viselése tekintetében engedményt fogalmaz meg a módosítás. Így lehetővé válik, hogy egy, az anyakönyvbe korábban bejegyzett ragadványnév viselhetővé váljon többtagú családi névként, ha a szándékot írásban bejelentik. A felmenő születési anyakönyvi bejegyzésében szereplő ragadványnév viselését írásban lehet kérni.

-----STARTING---POINT---RESZLETES---

Az 1. §-hoz

A módosítás kiegészíti a családi név korrekciójának fogalmát annak érdekében, hogy az anyakönyvbe korábban bejegyzett ragadványnév viselhetővé váljon.

Az alcím címének módosítása szövegszerű pontosítást tartalmaz.

A törvény továbbra is kizárja a ragadványnév viselését, ugyanakkor a módosítás engedményt fogalmaz meg, amennyiben lehetővé teszi a korábban bejegyzett ragadványnév viselését, ha az érintett nyilatkozik az erre irányuló szándékáról. Ebben az esetben is legfeljebb kéttagú családi név viselhető.

A módosítással összefüggésben érdemes megteremteni annak a lehetőségét, hogy a módosított rendelkezéseket a folyamatban lévő ügyekben és a megismételt eljárásokban is lehessen alkalmazni.

A 2. §-hoz

A korábban bejegyzett ragadványnevek viselésének szabályaira, továbbá a családi név korrekciójára irányuló szövegcserés rendelkezések.

-----STARTING---POINT---VEGE---

A 3. §-hoz

A hatályba léptető rendelkezést tartalmazza.