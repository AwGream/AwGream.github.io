2016. évi CXX. törvény indokolása

az elektronikus hírközlésről szóló 2003. évi C. törvény, valamint a Magyar Energetikai és Közmű-szabályozási Hivatalról szóló 2013. évi XXII. törvény módosításáról

-----STARTING---POINT---ALTALANOS--- 

Az egységes elektronikus közműnyilvántartásról szóló 324/2013. (VIII. 29.) Korm. rendeletben (a továbbiakban: Rendelet) előírt adatszolgáltatási kötelezettségek ellenőrzése és az esetleges mulasztásokhoz kapcsolódó hatósági eljárások (felszólítás, szankcionálás) végrehajtása érdekében elengedhetetlen, hogy kijelölésre kerüljenek a megfelelő hatósági hatáskörrel rendelkező szervezetek.

Ezt a fajta ellenőrzést leghatékonyabban az egyes szakági szolgáltatók működési engedélyét, illetve az elektronikus hírközlési építmények építésére vonatkozó jogosultságot megadó hatóságok tudják ellátni. Az elektronikus hírközlés esetében ez a hatóság a Nemzeti Média és Hírközlési Hatóság (a továbbiakban: NMHH), a vízi közművek, valamint a villamosenergia-, földgáz- és távhőhálózatok esetében pedig a Magyar Energetikai és Közmű-szabályozási Hivatal (a továbbiakban: MEKH). Mindkét hivatal önálló jogalkotási jogosultsággal rendelkezik, számukra feladatot csak törvény vagy törvény felhatalmazása alapján kiadott jogszabály írhat elő. Ehhez a Rendelet azonban nem rendelkezik a szükséges törvényi felhatalmazással.

A megfelelő felhatalmazások megteremtése érdekében szükséges egyrészt az elektronikus hírközlésről szóló 2003. évi C. törvény módosítása, amelyben az NMHH és az e-közműt üzemeltető szervezet együttműködési feltételeit kell szabályozni. Másrészt módosítani kell a Magyar Energetikai és Közmű-szabályozási Hivatalról szóló 2013. évi XXII. törvényt (a továbbiakban: MEKH tv.), amelyben a MEKH és az e-közműt üzemeltető szervezet együttműködésének lehetőségét kell biztosítani.

-----STARTING---POINT---RESZLETES---

Az 1. §-hoz

A módosítás törvényi szinten megteremti a lehetőségét az NMHH és az e-közműt üzemeltető szervezet közötti együttműködésnek. Az NMHH mint hatóság jelenleg is ellátja az elektronikus hírközlésről szóló törvény hatálya alá tartozó hálózatüzemeltető szolgáltatók tevékenységének felügyeletét. A módosítás felhatalmazást ad a felügyeleti tevékenység kiterjesztésére az e-közmű adatszolgáltatási folyamataira is.

A 2. §-hoz

A hatóság felügyeleti és szankcionálási jogkörénél fogva - együttműködve az e-közműt üzemeltető szervezetettel - ellenőrizheti az adatszolgáltatási kötelezettség teljesítését, valamint szükség esetén az elektronikus hírközlésről szóló 2003. évi C. törvény (a továbbiakban: Eht.) 47. § (8) bekezdésében foglaltak alapján bírságot szabhat ki. Ezáltal válik biztosítottá a hírközlési hálózatot üzemeltetők részéről az adatszolgáltatás teljessége és zavartalansága a kizárólagosan állami tulajdonban álló, de hatósági hatáskörrel nem rendelkező e-közmű üzemeltető számára.

Annak érdekében, hogy a szolgáltatók a nem vagy nem megfelelően teljesített adatszolgáltatásért kiszabott bírságot ne háríthassák át a fogyasztókra, egy erre vonatkozó rendelkezés kerül be az Eht.-be.

A 3-6. §-hoz

A módosítás törvényi felhatalmazást ad a MEKH és az e-közműt üzemeltető szervezet közötti együttműködéshez. A MEKH mint hatóság jelenleg is ellátja a földgázellátásról szóló törvény, a villamos energiáról szóló törvény, a távhőszolgáltatásról szóló törvény, valamint a víziközmű-szolgáltatásról szóló törvény hatálya alá tartozó hálózatüzemeltető szolgáltatók tevékenységének felügyeletét.

A módosítás a felügyeleti tevékenységet kiterjeszti az e-közmű üzemeltetéséhez szükséges adatszolgáltatásra is.

Annak érdekében, hogy a szolgáltatók a nem vagy nem megfelelően teljesített adatszolgáltatásért kiszabott bírságot ne háríthassák át a fogyasztókra, egy erre vonatkozó rendelkezés kerül be a MEKH tv.-be.

-----STARTING---POINT---VEGE---

A 7. §-hoz

Hatályba léptető rendelkezést tartalmaz.

A 8. §-hoz

Sarkalatossági záradékot tartalmaz.