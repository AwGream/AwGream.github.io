2005. évi XXI. törvény indokolása

a temetőkről és a temetkezésről szóló 1999. évi XLIII. törvény módosításáról

-----STARTING---POINT---ALTALANOS--- 

A törvény a hatálybalépése óta eltelt öt év alatt igazolta, hogy a temetőkkel és a temetkezéssel kapcsolatos szabályok törvényi szintre emelése és részletes kidolgozása segíti a temetőfenntartók tevékenységének ellátását, és a korábbinál lényegesebben tisztább helyzetet teremt a temetkezési szolgáltatások piacán. Mára azonban azt is igazolták a jogalkalmazói tapasztalatok, hogy a törvény fogalomrendszerében további pontosítások szükségesek, elsősorban amiatt, hogy még élesebb határvonalat húzzunk a temető-üzemeltetői és a temetkezési szolgáltatói feladatok, illetve a temetkezési és az egészségügyi szolgáltatások körébe tartozó feladatok között.

Indokolt a törvény adatvédelmi szabályoknak megfelelő módosítása is, hiszen ma már az egyes nyilvántartásokat elsősorban nem papír alapon, hanem elektronikusan vezetik, azonban a személyes adatok védelmét minden körülmények között biztosítani kell és összhangba kell hozni az eltemettetők kegyeleti igényeivel.

További - életszerű - módosítási igényként merült fel a temetésről történő gondoskodásra kötelezettek sorrendjét érintően az, hogy a házassági kapcsolatban nem élő elhunytak, illetve a különélő házastársak esetén az elhunyt elhalálozása előtt vele együtt élő élettárs is kötelezetté és jogosulttá váljon az elhunyt eltemettetésére.

A hatályos rendelkezéshez képest a módosítás szűkíti a telephelyengedély-köteles temetkezési szolgáltatások körét. A kötelezés azokra a szolgáltatási elemekre terjed ki, amelyek sérthetik mások kegyeleti érzését, illetőleg azokra, amelyek szakmai, közegészségügyi szempontból szigorú hatósági feltételekkel végezhetők.

A hatályos törvény tiltja az egészségügyi intézményben temetésfelvétel céljára telephely létesítését. A módosítással a tiltás kiterjed az egészségügyi felsőoktatási intézményekre, a klinikákra és az igazságügyi orvostani intézetekre is. Ez az elem a törvény egyik legfontosabb koncepcionális kérdése. A kegyeleti igények sérelmének egyik legjellemzőbb oka, a kórházakban végzett temetkezési szolgáltatással összefüggő, a piaci előny megszerzéséért vagy megtartásáért folytatott tisztességtelen verseny. Ezért a módosítás még markánsabban elválasztja ezeket a tevékenységeket, amikor azt szabályozza, hogy minden egészségügyi intézmény területén tilos a temetkezési szolgáltatás.

Indokolt a temetkezési szolgáltatási tevékenység körébe tartozó feladatok pontosítása. Ennek megfelelően a temetőkről és a temetkezésekről szóló 1999. évi XLIII. törvény (a továbbiakban: Tv.) értelmező rendelkezései közé beépül az egészségügyi intézmény fogalma, illetve annak a 25. §-ában meghatározottakhoz képest pontosításra kerül a temetkezési szolgáltatási tevékenység felsorolása. Ezzel összhangban az egészségügyről szóló 1997. évi CLIV. törvényben is szükséges meghatározni azon halottkezelési feladatokat, amelyek azonban nem minősülnek temetkezési szolgáltatásnak. Ezen feladatokat az egészségügyi intézmény falain belül, a halottvizsgálattal és a halottakkal kapcsolatos orvosi eljárásokkal összefüggésben döntően egészségügyi szakképesítéssel rendelkező személy (boncmester) végzi.

Módosítást igényelt az a gyakorlati kényszer, amely a szolgáltatások piacán a díjak megállapításából, a díjfajták különbözőségéből, és így jelentősen eltérő mértékéből fakadt. A módosítás ezért három, kifejezetten megnevezett és a megfizetésére köteles szempontjából is definiált díjfajtát nevez meg. E díjfajtákon belül csak a temető fenntartása és üzemeltetése tényleges költségei alapján állapíthatók meg a díjmértékek. A díjak mértékében tehát a temetői infrastruktúra fejlettsége és az üzemeltetői szolgáltatások minősége eredményezhet különbséget.

Az üzemeltetői és a temetkezési szolgáltatói feladatok még következetesebb elhatárolásának igényét az Alkotmánybíróság jogszabály alkotmányellenességének utólagos vizsgálatáról szóló 40/2003. (VII. 2.) AB határozatában foglaltak is megerősítik, és a piaci verseny tisztaságának megőrzése is megköveteli.

A temetőtulajdonosok a Tv-ben előírt, még hiányzó temetői létesítményeket erőfeszítéseik ellenére határidőre nem tudják pótolni, ennek határidejét meg kell hosszabbítani.

-----STARTING---POINT---RESZLETES---

Az 1-2. §-hoz

1. A módosítás kiterjeszti a törvény tárgyi hatályát annak érdekében, hogy a más nemzetek Magyarországon található hősi temetői és hősi temetési helyei is a magyar elesettek sírhelyeivel azonos jogi védelemben részesüljenek.

A hősi temető, hősi temetési hely korábbi fogalma számos háborúban elesett áldozat temetési helyének indokolatlan mellőzéséhez vezetett. Indokolt a fegyveres-, illetve a fegyver nélküli szolgálatteljesítés szétválasztása, annak meghatározása, hogy a szolgálatteljesítést követően, a szolgálatteljesítéssel közvetlenül összefüggésbe hozható okból elhunytak, a háborúban kényszermunkára elhurcoltak és elhunytak temetési helye is hősi temetőnek, illetve hősi temetési helynek minősüljön.

2. Az egészségügyi szakellátást biztosító intézmények, illetve azok az oktatási, szakértői tevékenységet folytatók, akiknek a tevékenységi köre az elhunytakkal kapcsolatos feladatokat foglal magában - a törvény szerint - azonos megítélés alá esnek. Ezért a törvény értelmező rendelkezéseit ki kell egészíteni az egészségügyi intézmény fogalmával, amelybe beleértendők az egyéb gyógyító, illetve orvosi szakértői feladatot ellátó intézmények is.

A 3-5. §-hoz

A temető használatának rendjét a temetőtulajdonosnak szabályozni kell. A törvény pontosítja, hogy köztemető esetében önkormányzati rendeletben, egyéb (egyházi) temetők esetében temetőszabályzatban kell rendezni ezekről a szabályokról. A törvény fogalomrendszeréhez igazodó, pontosítást szolgáló módosítások váltak szükségessé a temetési hely, a kegyeleti emlékhely és a temetőszabályzat tekintetében.

A 6. §-hoz

Az üzemeltető által vezetett nyilvántartó könyv, sírboltkönyv alapján történő adatkezelés szabályait indokolt összhangba hozni a hatályos adatvédelmi szabályok rendelkezéseivel.

A 7. §-hoz

A polgári jog közeli hozzátartozóra vonatkozó szabályai szerint indokolt az elhunyt eltemetéséről gondoskodni jogosultak és kötelezettek körébe az élettársat is felvenni.

A 8. §-hoz

A törvény a tevékenységfajták felsorolásával egyértelművé teszi, melyek azok a résztevékenységek, amelyeket a temetkezési szolgáltatáson belül el kell látni. E tevékenységek a vállalkozások szempontjából teljes körűen, illetve részenként is gyakorolhatók, de a törvény a teljes körű feladatellátást preferálja. A szabályozás így még inkább alkalmassá válik arra, hogy a temetkezési szolgáltatásokat más, így különösen az egészségügyi intézményekben végzett hasonló tevékenységektől elhatároljuk.

A 9-10. §-hoz

A törvény szerint szűkül a telephelyengedélyhez kötött szolgáltatások köre. A temető területén kívül is ellátható tevékenységek vonatkozásában a temetkezési szolgáltatások közül a temetésfelvétel, az elhunyt temetésre való előkészítése és a temetéshez szükséges kellékekkel történő ellátása, a temetkezési szolgáltatás ellátása során az elhunyt hűtése, a halottszállító jármű tárolása lesz telephely engedély birtokában végezhető. A korábbi rendelkezések szerint a telephelynek alapvető kegyeleti feltételeknek és a tevékenység méltóságát nem sértőnek kellett lennie. Hiányzott azonban a törvényből az a garanciális követelmény, hogy a tevékenység mások kegyeleti érzését ne sértse, feleljen meg a közegészségügyi, építésigazgatási és környezetvédelmi szempontoknak.

A temetőben, temetkezési emlékhelyen, hamvasztóüzem ingatlanán létesített telephelyet nem kell engedélyeztetni. E létesítmények temetkezési szolgáltatás céljából épültek. A temetőnek, a temetkezési emlékhelynek, a hamvasztóüzem ingatlanának meg kell felelnie az építésügyi előírásoknak, az építmények megépítéséhez építési engedély szükséges, amit szakhatósági közreműködéssel végeznek.

A temetkezési szolgáltatásról szóló reklám szabályait indokolt azzal kiegészíteni, hogy a szolgáltató elérhetőségének módja, annak időtartama is feltüntethető legyen a reklámban. A reklám tevékenység alapvetően alkalmas az eltemettető befolyásolásán túl arra, hogy a kegyeleti jogokat sértse. A törvény szándékosan nem kívánja bővíteni azokat az elemeket, amelyek a temetkezési szolgáltató elérhetőségén kívül esnek. A temetkezési szolgáltatás nem hasonlítható össze más szolgáltatásokkal, nem kínálható olyan „portékaként”, mint más tevékenységek. A reklámnak szándékosan visszafogottnak, csak a tényekre szorítkozónak kell lennie annak érdekében, hogy az elsősorban a kegyeleti jogokat, másrészt a közízlést a legcsekélyebb módon sem sérthesse.

Köztemető területén nem lehet telephelyet létesíteni olyan ipari és szolgáltató tevékenység végzésére, amely külön jogszabályban meghatározott telepengedély alapján gyakorolható. Az ilyen tevékenységgel létrehozott termékeket köztemető területén forgalmazni sem lehet, kivéve a temetéshez szükséges kellékeket. E tevékenységek végzését meg kell szüntetni, az e törvény kihirdetését megelőzően írásba foglalt szerződések esetében legkésőbb a határozott időre kötött szerződés lejártának napján, a határozatlan időre kötött szerződés esetén 2006. december 31-én.

A telephelyet (fióktelephelyet) főszabályként továbbra is a telephely fekvése szerint illetékes jegyző engedélyezi a közegészségügyi, az építésügyi szakhatóság kötelező, a környezetvédelmi, vízügyi, tűzvédelmi szakhatóságok tevékenység fajtának megfelelő közreműködésével. A jegyző az engedélyt akkor adja meg, ha a telephely a szakhatósági hozzájárulások alapján a kegyeleti, műszaki, munkavédelmi, egészségügyi és környezetvédelmi követelményeknek megfelel. Az eljárás részleteit, az egyes tevékenységek közötti differenciált követelményeket a kormányrendelet tartalmazza.

A 11. §-hoz

A törvény pontosítja a temetői díjak fogalomkörét. Három díjcsoport különböztethető meg: a sírhelydíj, a temető-fenntartási hozzájárulás díja, a létesítmények igénybevételi díja.

A temető olyan speciális „üzem”, amelynek működtetéséért a fenntartó felel. A temetői infrastruktúra működőképességét akkor lehet biztosítani, ha a folyamatos használat azonos feltételek mellett történik. Ezért az önkormányzati temetőkben - önkormányzati rendelettel - egyes üzemeltetői tevékenységek kötelező igénybevételét lehet előírni. A temetkezési hely első alkalommal történő temetésre való előkészítése, azaz a sírhely kijelölése, a sírásás üzemeltetői feladat. Az ezen túlmenő sírnyitás és visszahantolás már temetkezési szolgáltatói feladat is lehet, azonban - egyebek mellett - ennek az üzemeltető részére történő kizárólagos fenntartását önkormányzati rendelet kötelezővé teheti. Fennmarad az a garancia, hogy az önkormányzat a díjak megállapításakor köteles kikérni a fogyasztók területileg illetékes érdekképviseleti szerveinek véleményét.

-----STARTING---POINT---VEGE---

A 12. §-hoz

A törvény a műemlékvédelemhez kapcsolódóan pontosít: a törvény rendelkezéseit fogalmilag a megújult örökségvédelmi szabályokkal összhangba hozza.

Felkészülési időt kell biztosítani az önkormányzatnak arra, hogy temető használatának rendjéről szóló rendeletét a törvényi előírásoknak megfelelően módosítsa. Átmeneti időre van szükség a temetkezési szolgáltatóknak is, hogy a klinikán, a patológián, és az igazságügyi orvostani intézetekben működő temetés-felvételi irodát megszüntessék, továbbá a telephelyi feltételekre vonatkozó előírásokat teljesítsék.

A hatályos törvény tiltja telephely létesítését egészségügyi intézményben, ugyanakkor számos temetés-felvételi iroda működik gyógyító tevékenységet is folytató egészségügyi felsőoktatási intézményben (klinikákon), továbbá az igazságügyi orvos-szakértői intézetben. A temetés megrendelés megszerzése esélyegyenlőségének biztosítása, valamint az egészségügyi és a temetési szolgáltatói tevékenységek még pontosabb elhatárolása érdekében a módosítással a tiltás az oktatási, illetve az orvos-szakértői intézményekre is kiterjed.

A hatályos törvény előírta, hogy a hiányzó temetői létesítményeket, infrastruktúrát a temetőtulajdonosoknak 2004. október 1-jéig kell megépíteni. Az előírt felszereltség ugyan csak alapvető igények kielégítésére szorítkozik, azonban a temetőtulajdonosok, főleg a kistelepülések erőfeszítéseik ellenére sem képesek a követelményeknek eleget tenni. A problémát csak a határidő meghosszabbításával lehet megoldani, ugyanakkor törekedni kell az infrastrukturális beruházások ösztönzésére is. Ennek érdekében a határidő meghosszabbítása két lépésben indokolt: a vízvételi lehetőség, illemhely, hulladéktároló tekintetében 2007. december 31-éig, az út, ravatalozó, a halottak ideiglenes elhelyezésére szolgáló tároló és hűtő, a temető kerítés megépítése, a parkosítás megvalósítása tekintetében 2009. december 31-ig.

A 13. §-hoz

A törvény a korábbiakhoz képest még élesebb határvonalat húz az egészségügyi és a temetkezési szolgáltatások körébe tartozó feladatok közé azzal, hogy az egészségügyről szóló 1997. évi CLIV. törvény halottakkal kapcsolatos XII. fejezetét kiegészíti az egészségügyi intézményben végzett és egészségügyi szolgáltatásnak minősülő halottkezelési feladatok részletes meghatározásával.