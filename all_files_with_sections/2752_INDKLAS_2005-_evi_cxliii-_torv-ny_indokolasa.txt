2005. évi CXLIII. törvény indokolása

az egyes helyi közszolgáltatások kötelező igénybevételéről szóló 1995. évi XLII. törvény módosításáról

-----STARTING---POINT---ALTALANOS--- 

Az Alkotmánybíróság 14/2005. (IV. 15.) AB határozatában kifogásolta, hogy az egyes helyi közszolgáltatások kötelező igénybevételéről szóló 1995. évi XLII. törvény nem szabályozza a megyei önkormányzat kötelező feladata községi (városi) önkormányzat által történő átvállalásának a rendjét, a feladat átvállalásának az eljárását, a megyei önkormányzati rendelet és a települési önkormányzat önként vállalt feladatellátása esetén alkotmányosan alkotható önkormányzati rendelet területi hatályának alakulását. Ezért felhívta az Országgyűlést, hogy az egyes helyi közszolgáltatások kötelező igénybevétele kapcsán a megyei önkormányzat kötelező feladata községi (városi) önkormányzat által történő átvállalásának a rendjével, eljárásával kapcsolatos szabályozási feladatának 2005. december 31-éig tegyen eleget.

-----STARTING---POINT---RESZLETES---

Az 1-2. §-hoz

A módosítás az Alkotmánybíróság 14/2005. (IV. 15.) AB határozatában foglalt felhívásának megfelelően szabályozza a megyei önkormányzat kötelező feladatának a községi, városi önkormányzat, illetőleg azok társulásai által történő átvállalását a kéményseprő-ipari közszolgáltatás körében, a megyei önkormányzati rendelet és a települési önkormányzat önként vállalt feladatellátása esetén alkotmányosan alkotható települési önkormányzati rendelet települési hatályának alakulását, a megyei önkormányzat kötelezettségének alakulását, a települési feladat-átvállalás rendjét, eljárását, a megyei önkormányzat által már létrehozott közszolgáltatási jogviszony helyzetét.

A 3. §-hoz

A törvénymódosítás kapcsán a Kötv. 3. §-ának f) pontjában a kötelező kéményseprő-ipari közszolgáltatás fogalmának meghatározásában a közszolgáltatási feladatok tartalmi pontosítása szerepel.

A 4-5. §-hoz

Az Alkotmánybíróság 14/2005. (IV. 15.) AB határozatában foglaltaknak megfelelően egységesen szabályozza a kötelező kéményseprő-ipari közszolgáltatással kapcsolatos önkormányzati feladatokat. Ennek megfelelően hatályon kívül kell helyezni a törvény hatálybalépésével egyidejűleg a helyi önkormányzatok és szerveik, a köztársasági megbízottak, valamint egyes centrális alárendeltségű szervek feladat- és hatásköreiről szóló 1991. évi XX. törvény 19. §-át.

-----STARTING---POINT---VEGE---