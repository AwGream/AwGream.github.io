1996. évi LXIX. törvény indokolása

a gazdasági stabilizációt szolgáló egyes törvénymódosításokról szóló 1995. évi XLVIII. törvény módosításáról

-----STARTING---POINT---ALTALANOS--- 

A gazdasági stabilizációt szolgáló egyes törvénymódosításokról szóló, az 1996. évi XXII. törvénnyel módosított 1995. évi XLVIII. törvény 79. § (1)-(2) bekezdése értelmében 1996. szeptember 30-át követően csak azoknak folyósítható további 24 hónapra a jövedelempótló támogatás, akik 1995. július 1-je és 1996. szeptember 30-a között legalább 90 nap munkaviszonnyal rendelkeznek. Azok a jövedelempótló támogatásban részesülő személyek, akik a 90 nap időtartamú munkaviszonyt nem tudják 1996. szeptember 30-ig megszerezni - kivéve azokat, akiknek gyermekszülés, vagy a szociális igazgatásról és szociális ellátásokról szóló 1993. évi III. törvény 34. § (3) bekezdésének b)-c) pontjában foglalt ok miatt legfeljebb 12 hónappal meghosszabbodhat a munkaviszony megszerzésére rendelkezésre álló időtartam - elvesztik a jövedelempótló támogatásra való jogosultságukat. E személyek rendszeres szociális ellátás nélkül maradnának, ezért a javaslat 3 hónappal meghosszabbítja a továbbfolyósításhoz szükséges munkaviszony megszerzésére rendelkezésre álló időtartamot azok számára, akiknek 1996. szeptember 30-ig csak részben sikerült a szükséges munkaviszonyt megszerezni. Teszi ezt annak reményében, hogy ily módon további jövedelempótló támogatásban részesülő személy szerezhet - a szükséges munkaviszony megszerzésével - jogot a továbbfolyósításra.

-----STARTING---POINT---RESZLETES---

-----STARTING---POINT---VEGE---