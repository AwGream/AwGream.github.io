1990. évi XLVIII. törvény indokolása

a fogyasztási adóról és a fogyasztói árkiegészítésről szóló 1989. évi LI. törvény módosításáról

-----STARTING---POINT---ALTALANOS---
-----STARTING---POINT---RESZLETES---

Az 1. §-hoz

A fogyasztási adóról és a fogyasztói árkiegészítésről szóló 1989. évi LI. törvény 7. §-ának (1) bekezdés c) pontja szerint az adó visszaigényelhető, ha a terméket kizárólag konvertibilis fizetőeszközért árusító kiskereskedelmi boltban értékesítik. A Javaslat megszünteti ezt a kedvezményt, amely a forint fizetőeszközért árusító boltokat indokolatlanul hátrányos helyzetbe hozta. E kedvezmény a tapasztalatok szerint visszaélésre, a feketepiac bővítésére adott módot, az olcsó árubeszerzés lehetőségével. Ugyanakkor a fogyasztási adó visszaigénylésének kedvezményét továbbra is indokolt fenntartani a zárt árusítású diplomataboltok belföldi értékesítésére vonatkozóan. Ezt célozza az 1. §-ban megfogalmazott módosítás.

A 2. §-hoz

A Javaslat 2. §-a az 1990. évi állami költségvetés felborult egyensúlyának helyreállításához biztosít lehetőséget. A szükséges intézkedések között a lakosságot közvetlenül érintő adóemelések is indokolttá váltak. E célból a módosítás a gázolaj és tüzelőolaj, a szeszgyártási termékek és szeszes italok, valamint dohánygyártmányok adómértékének növelését tartalmazza.

-----STARTING---POINT---VEGE---