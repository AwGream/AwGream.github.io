2009. évi CXXIII. törvény indokolása

a fővárosi önkormányzat és a kerületi önkormányzatok közötti forrásmegosztásról szóló 2006. évi CXXXIII. törvény módosításáról

-----STARTING---POINT---ALTALANOS--- 

Az Állami Számvevőszéknek a 2007. illetve a 2008. évi forrásmegosztás felülvizsgálatáról készült jelentései részletesen tartalmazzák a 2006. évi CXXIII. törvény (a továbbiakban: Fmt.) és az egyes kapcsolódó jogszabályok közötti, illetve a jogszabályokon belüli ellentmondásokat. Ilyen pl. az Ötv., valamint a mindenkori éves költségvetési törvény közötti összhang hiánya. Emiatt, továbbá a törvény alkalmazása során felmerülő értelmezési problémák kiküszöbölése érdekében szükséges megszüntetni az Fmt.-ben található azon ellentmondásokat, hiányosságokat, amelyek az egyértelmű és a más jogszabályoknak is megfelelő végrehajthatóság érdekében mindenképpen elengedhetetlenek.

-----STARTING---POINT---RESZLETES---

Az 1. §-hoz

Az Fmt. 3. c) pontját a 6. § (1) bekezdésében foglaltakkal való összhang érdekében szükséges kiegészíteni.

Az Fmt. 3. d) pontjában az egyértelműség érdekében pontosítani szükséges a normatív részesedési arány definícióját.

Az Fmt. 3. e) pontjában az állandó népesség vonatkozásában egyedüli mérce a központi népességnyilvántartás adatai szerint a kerületi önkormányzat illetékességi területén állandó lakhellyel rendelkező személyek száma a bázisévet követő év január 1-jén.

A 2. §-hoz

Az Fmt. 4. §-a új (4) bekezdését a 2007., illetve 2008. évi forrásmegosztás során a megosztandó bevételek körének meghatározásakor felmerült probléma kezelése érdekében kell beiktatni. Emiatt az Fmt. eredeti (4) bekezdése (5) bekezdésre módosul.

A 3. §-hoz

Az Fmt. 5. § (1) bekezdésében az Állami Számvevőszék észrevételeinek megfelelően pontosítani kell a jövedelemdifferenciálódáshoz kapcsolódó részt.

Az Fmt. 5. § (2) bekezdését a nem egyértelmű szabályozás miatt kell pontosítani.

A 4. §-hoz

Az Fmt. 6. § (1) bekezdésében a kiadások és bevételek közötti összhang megteremtése, azaz a duplázódás elkerülése érdekében törölni szükséges az „és a felhasználási kötöttséggel járó állami támogatást” szövegrészt.

Az Fmt. 6. § (2) bekezdését az egyértelműség érdekében célszerű pontosítani.

Az Fmt. 6. § (4) bekezdésében az intézményfenntartói jog átadására visszavezethető változtatások nem hagyhatók figyelmen kívül. A normatív hozzájárulások elszámolásának előírásai alapján korrekten nyomon követhető az évközi, önkormányzatok közötti feladat átadás/átvétel a költségvetési beszámoló érintett úrlapjain.

-----STARTING---POINT---VEGE---

Az 5. §-hoz

A hatálybalépésről és az alkalmazásról rendelkezik:

- az Fmt. 4. § új (4) bekezdésének, valamint az 5. § módosított (1) bekezdésének rendelkezéseit már a 2007., 2008. valamint a 2009. évi forrásmegosztás felülvizsgálat a során is alkalmazni kell,

- az Fmt. 5. §-a módosított (2) bekezdését a 2009. évi forrásmegosztás felülvizsgálata során is alkalmazni kell,

- az Fmt. 3. módosított c) pontját első alkalommal a 2010. évi forrásmegosztásnál kell alkalmazni.