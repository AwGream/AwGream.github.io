2021. évi XCVI. törvény végső előterjesztői indokolása

a Polgári Törvénykönyvről szóló 2013. évi V. törvény hatálybalépésével összefüggő átmeneti és felhatalmazó rendelkezésekről szóló 2013. évi CLXXVII. törvény módosításáról

-----STARTING---POINT---ALTALANOS--- 

A Javaslat a közfeladatot ellátó közérdekű vagyonkezelő alapítványok és a vagyonkezelő alapítványokról szóló 2019. évi XIII. törvény 4. §-a szerinti közérdekű vagyonkezelő alapítvány részére történő vagyonjuttatást meghatározó törvényi szabályozást egyértelműsítő rendelkezést állapít meg, amelynek értelmében, ha ezen közérdekű alapítványt alapító vagy a közérdekű alapítványhoz csatlakozó jogi személy vezető tisztségviselői a vagyonjuttatás tekintetében hatáskörükben, a rájuk vonatkozó eljárási szabályok betartásával járnak el, a vagyonjuttatást a jogi személy érdekében állónak kell tekinteni.

-----STARTING---POINT---RESZLETES---

Az 1. §-hoz

A Javaslat az általános indokolásban bemutatottak szerint egyértelművé teszi, hogy ha közérdekű célra történik a vagyonjuttatás a törvényi feltételek teljesülésével, akkor azt kell vélelmezni, hogy az a jogi személy érdekében áll.

Ez a szabály az államra, mint polgári jogalanyra nem vonatkozik, mert a Ptk.-nak a vezető tisztségviselőkre vonatkozó szabályai az államra, mint jogi személyre nem vonatkozhatnak, ugyanis arra a közjog szabályai irányadóak. Ebből következően ez a szabály a tisztán magánjogi jogalanyokra teszi egyértelművé a szabályokat.

-----STARTING---POINT---VEGE---

A 2. §-hoz

Hatályba léptető rendelkezés.