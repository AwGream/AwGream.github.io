1996. évi LXXXIX. törvény indokolása

az egészségügyi természetbeni ellátások finanszírozásának változásával összefüggő törvénymódosításokról

-----STARTING---POINT---ALTALANOS--- 

E törvényjavaslat tartalmazza azokat a törvénymódosításokat, amelyek az egészségügyi hozzájárulásról szóló törvényből adódóan feltétlenül szükségesek. Ezek konkrétan a következők:

- a szociális igazgatásról és szociális ellátásokról szóló 1993. évi III. törvény;

- a csődeljárásról, a felszámolási eljárásról a végelszámolásról szóló 1991. évi IL. törvény;

- a foglalkoztatás elősegítéséről és a munkanélküliek ellátásáról szóló 1991. évi IV. törvény.

A törvénymódosítások azt célozzák, hogy az egészségügyi hozzájárulás - mint fogalom - a vonatkozó törvényekben megfelelő helyre beépítésre kerüljön, illetve a hozzájárulás alóli mentesítés intézményileg megoldást nyerjen. Emellett a Munkaerőpiaci Alap esetében egyrészt a munkanélküliek jövedelempótló támogatása utáni tehervállalás a vonatkozó törvényben szabályozást nyerjen, másrészt a társadalombiztosítási járulék alapján változásához igazodóan módosuljon a munkaadói járulék alapja is.

-----STARTING---POINT---RESZLETES---

Az 1-4. §-hoz

A szociális törvényben helyezi el a jogalkotó azon szabályokat, amik az egészségügyi szolgáltatások igénybevételére jogosító igazolvány kiállításával kapcsolatosak. Ez az igazolvány egészségügyi hozzájárulás megfizetése alóli mentességre is szolgál.

Az 5. §-hoz

A csődtörvény módosításával felszámolási költségnek tekinthető a jövőben az egészségügyi hozzájárulás is.

A 6-7. §-hoz

A foglalkoztatás elősegítéséről és a munkanélküliek ellátásáról szóló 1991. évi IV. törvény módosítása azt célozza, hogy a Munkaerőpiaci Alap a jövőben az Alapból finanszírozott munkanélküli ellátások utáni egészségügyi hozzájárulás finanszírozására is felhasználható legyen, illetve a munkanélküliek jövedelempótló támogatása után az egészségügyi hozzájárulás 75%-át is az Alap finanszírozza.

Emellett - összefüggésben a munkáltatói társadalombiztosítási járulékfizetés alapjának változásával - szükség van a munkaadói járulék alapjának változtatására is.

-----STARTING---POINT---VEGE---

A 8. §-hoz

A törvényjavaslat zárórendelkezése rendelkezik a hatálybalépésről.