2017. évi CCII. törvény indokolása

a nemzeti köznevelésről szóló 2011. évi CXC. törvény módosításáról

-----STARTING---POINT---ALTALANOS--- 

A törvény célja, hogy a magyarországi köznevelési intézményekben az elmúlt években egyre jelentősebb problémát okozó nemzetiségi pedagógus létszám hiányt ellensúlyozza és a megfelelő képzettségű szakembereket biztosítsa a magyarországi nemzetiségek részére. A pályán lévő nemzetiségi pedagógusok megtartása, a nemzetiségi pedagógusok megbecsülésének javítása érdekében a Kormány és az Országgyűlés Magyarország 2018. évi központi költségvetéséről szóló a 2017. évi C. törvény XX. - az Emberi Erőforrások Minisztériumát érintő - fejezetében a 20/56 (Nemzetiségi támogatások) alcím szám alatt biztosított támogatást erre a célra.

Ez a támogatás egyúttal lehetővé teszi a nemzetiségi óvodapedagógus képzésben résztvevők létszámának növelését, a képzés minőségének javítását, valamint a nemzetiségi pedagógusok jelenlegi 10%-os nemzetiségi pótlékának 15%-ra történő emelését. A nemzetiségi pótlék 2018. január 01-től történő megemelése teszi szükségessé a nemzeti köznevelésről szóló 2011. évi CXC. törvény módosítását.

-----STARTING---POINT---RESZLETES---

Az 1. §-hoz

A nemzeti köznevelésről szóló törvény 8. mellékletének módosítása azért szükséges, hogy a nemzetiségi pótlék jelenlegi alsó és felső határa a mostani 10%-ról egyaránt 15%-ra kerüljön.

-----STARTING---POINT---VEGE---

A 2. §-hoz

Hatályba léptető rendelkezés.