1997. évi XLIV. törvény indokolása

a Magyar Köztársaság és Románia között Temesvárott, 1996. szeptember 16-án aláírt, a megértésről, az együttműködésről és a jószomszédságról szóló Szerződés kihirdetéséről

Indokolás

A Magyar Köztársaság miniszterelnöke és Románia miniszterelnöke Temesvárott, 1996. szeptember 16-án írta alá a két állam között a megértésről, az együttműködésről és a jószomszédságról szóló Szerződést.

Az Országgyűlés 1996. december 10-én erősítette meg a Szerződést. A megerősítő okiratok kicserélésére Budapesten, 1996. december 27-én került sor és ezen a napon a Szerződés hatályba lépett.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.

E törvény a kihirdetését követő 8. napon lép hatályba, azonban rendelkezéseit 1996. december 27-től kell alkalmazni.