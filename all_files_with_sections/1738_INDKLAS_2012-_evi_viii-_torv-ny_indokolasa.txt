2012. évi VIII. törvény indokolása

az államháztartás egyensúlyát javító különadóról és járadékról szóló 2006. évi LIX. törvény módosításáról

-----STARTING---POINT---ALTALANOS--- 

A törvény meghatározza, hogy a különadó visszatérítés állampapírban való teljesítését az állami adóhatóság az Államadósság Kezelő Központ Zrt. közreműködésével hajtja végre. Pontosítja a törvény az állampapír figyelembe veendő árfolyamát is, tekintettel arra, hogy a tőzsdei árfolyam ezen értékpapírok esetében nem alkalmazható. A törvény emiatt az elsődleges forgalmazók árjegyzési kötelezettsége alapján kereskedési naponként az érintett állampapír-sorozatokra vonatkozóan számított, az adózó értékpapírszámlájára történő továbbítás értéknapját kettővel megelőző kereskedési napon közzétett legjobb vételi és eladási bruttó árfolyamok számtani átlaga alapján írja elő az árfolyam meghatározását. Ezen túl a törvény az adótitok körébe tartozó adatok ÁKK-nak való átadását - mely az állampapírban való adóvisszatérítés miatt szükséges - törvényi szintre emeli, ezzel megszűnik a miniszteri rendelet alkotásra való felhatalmazás szükségessége.

-----STARTING---POINT---RESZLETES---

Az 1. §-hoz

Az 1. § az államháztartás egyensúlyát javító különadóról és járadékról szóló 2006. évi LIX. törvény 4/A. § (19) bekezdését módosítja, annak érdekében, hogy pontosítsa az állampapír esetében figyelembe vehető árfolyamot, valamint az adótitok körébe tartozó adatok AKK Zrt.-nek való átadását törvényi szintre emeli.

A 2. §-hoz

A 2. § átmeneti rendelkezést tartalmaz, amely alapján az e törvény által meghatározott rendelkezéseket a folyamatban lévő ügyekben is alkalmazni kell.

-----STARTING---POINT---VEGE---

A 3. §-hoz

Hatályba léptető rendelkezést tartalmaz.