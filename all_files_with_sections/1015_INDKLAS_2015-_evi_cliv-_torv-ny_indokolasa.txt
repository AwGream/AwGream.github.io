2015. évi CLIV. törvény indokolása

a köziratokról, a közlevéltárakról és a magánlevéltári anyag védelméről szóló 1995. évi LXVI. törvény módosításáról

-----STARTING---POINT---ALTALANOS--- 

A törvény célja annak biztosítása, hogy az igazságügyért felelős miniszter és az Igazságügyi Hivatal kárpótlási hatósági feladatköréhez kapcsolódó iratanyag maradandó értékeinek kezelését erre a feladatra létrehozott önálló szaklevéltár végezze.

-----STARTING---POINT---RESZLETES---

Az 1. §-hoz

A köziratokról, a közlevéltárakról és a magánlevéltári anyag védelméről szóló 1995. évi LXVI. törvény (a továbbiakban: Ltv.) 19. § (1) bekezdése - az állami szaklevéltárakra vonatkozóan - részben a konkrét állami szaklevéltárak nevesítésével, részben a lehetséges intézménytípus meghatározásával zárt taxációt tartalmaz. E felsorolás kiegészül a VERITAS Történetkutató Intézettel.

A 2-3. §-hoz

A VERITAS Történetkutató Intézet szaklevéltára illetékességi körét állapítja meg, és az Állambiztonsági Szolgálatok Történeti Levéltárával analóg módon, rögzíti, hogy a VERITAS Történetkutató Intézet illetékessége az igazságügyért felelős miniszter és az Igazságügyi Hivatal kárpótlási hatósági feladatköréhez kapcsolódó iratokra terjed ki. Az Igazságügyi Hivatal - a Szervezeti és Működési Szabályzatáról szóló 1/2015. (I. 30.) IM utasítás értelmében - ellátja a megszűnt Országos Kárrendezési és Kárpótlási Hivatal, a megszűnt Központi Kárrendezési Iroda és területi hivatalai, a megszűnt Igazságügyi Hivatal és területi hivatalai, a megszűnt Közigazgatási és Igazságügyi Minisztérium Igazságügyi Szolgálata, továbbá a Közigazgatási és Igazságügyi Hivatal kárpótlási szakterülete iratanyagainak irattárazásával és archiválásával kapcsolatos feladatokat.

Az Ltv. a hazai levéltárakat illetékességi kör alapján tipizálja: közlevéltárat és nyilvános magánlevéltárat különböztet meg. Nyilvános magánlevéltárként jelenleg 37 egyházi levéltár, 1 egyházi alapítványi levéltár és 2 pártalapítványi levéltár szerepel a Magyar Nemzeti Levéltár által az Ltv. 17. § (2) bekezdés c) pontja szerint vezetett nyilvántartásban. Ha az elektronikus formában tárolt iratok átvétele eljárásrendjének és műszaki követelményeinek meghatározását tartalmazó miniszteri rendelet hatálya ezen intézményekre is kiterjedne, az sértené az (egyházi) autonómia függetlenségét, és a magas fokú műszaki követelményeknek való megfelelés indokolatlanul nagy terhet róna a nyilvános magánlevéltárként bejegyzett egyházi, alapítványi és egyéb levéltárakra, illetve azok fenntartóira.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.