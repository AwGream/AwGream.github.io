1996. évi IV. törvény indokolása

a Magyar Köztársaság Kormánya és a Svájci Szövetségi Tanács között, személyeknek az államhatáron történő átadásáról és átvételéről szóló egyezmény kihirdetéséről

Indokolás

A nemzetközi szerződések megkötésének alkotmányos szabályai és a jogalkotás rendjének törvényi előírásai szerint törvényhozási tárgyat érintő nemzetközi szerződés kihirdetéséhez az Országgyűlés döntése szükséges. Az Egyezményt az Országgyűlés 17/1995. (III. 8.) OGY határozatával megerősítette.

A Svájccal aláírt Egyezmény az első az egyes nyugat-európai országokkal kötendők sorában. Az Egyezmény hatálybalépéséhez, alkalmazásához magyar érdek fűződik, különösen szolgálja a nyugat-európai országokkal való együttműködést.

Az Egyezményt hatálybalépését követően törvénnyel kell kihirdetni.