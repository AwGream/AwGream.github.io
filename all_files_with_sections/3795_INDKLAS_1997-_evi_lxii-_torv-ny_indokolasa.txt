1997. évi LXII. törvény indokolása

a Magyar Köztársaság és a Kínai Köztársaság között a polgári és kereskedelmi ügyekben történő kölcsönös jogsegélyről szóló, Pekingben, 1995. év október hónap 9. napján aláírt szerződés kihirdetéséről

Indokolás

A Magyar Köztársaság és a Kínai Népköztársaság között a polgári és kereskedelmi ügyekben történő kölcsönös jogsegélyről szóló szerződést a felek Pekingben, 1995. október 9-én írták alá. A szerződést az Országgyűlés 15/1996. (III. 1.) OGY határozatával erősítette meg. A kínai megerősítést követően a szerződés 24. Cikkének megfelelően 1997. február 19-én, Budapesten megtörtént a megerősítő okiratok cseréje. A szerződés a megerősítő okiratok kicserélésétől számított 30. napon lépett hatályba.

A jogsegélyszerződés szabályozza a hivatalos iratok külföldi kézbesítésének és az egyik állam igazságügyi hatóságai által a másik állam illetékes hatóságaihoz intézett megkeresések teljesítésének rendjét.

A szerződés kiterjed továbbá az egyik állam bíróságai által polgári ügyekben hozott határozatoknak a másik államban történő elismerésére és végrehajtására, valamint a közokiratok felülhitelesítés alóli mentességére.

Ezek a rendelkezések a két állam közötti jogi kapcsolatokat a más államokkal érvényben lévő jogsegélyszerződéseinkhez hasonlóan szabályozzák.

A szerződést a jogalkotásról szóló 1987. évi XI. törvény 16. §-ának (1) bekezdése szerint a 15/1996. (III. 1.) OGY határozat 3. pontjának megfelelően törvénnyel kell kihirdetni.