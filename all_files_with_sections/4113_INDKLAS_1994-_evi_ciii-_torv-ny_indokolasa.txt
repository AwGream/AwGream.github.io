1994. évi CIII. törvény indokolása

a társadalombiztosítás pénzügyi alapjainak 1995. évi költségvetéséről szóló törvény hatályba lépéséig szükséges egyes rendelkezésekről, valamint a társadalombiztosításról szóló 1975. évi II. törvény módosításáról

-----STARTING---POINT---ALTALANOS--- 

A társadalombiztosítás pénzügyi alapjainak 1995. évi költségvetéséről szóló törvényjavaslat elfogadására 1994. december 31-ig nincs már lehetőség.

Elfogadott költségvetés hiányában biztosítani kell a társadalombiztosítási juttatások zavartalan, jogszerű folyósítását, a gyógyító-megelőző ellátáshoz, a gyógyszerhez és a gyógyászati segédeszközhöz nyújtandó társadalombiztosítási támogatások finanszírozását. E törvényjavaslat az ehhez szükséges átmeneti intézkedéseket tartalmazza és rendelkezik a folyamatos nyugdíjmegállapításhoz szükséges módosításokról, valamint a betegbiztosítási igazolvány jogszerű használatáról.

-----STARTING---POINT---RESZLETES---

Az 1. §-hoz

Az alapokból finanszírozott ellátásokat, szolgáltatásokat, valamint a gyógyszer-, gyógyászati segédeszköz támogatást az 1994. december 31-én hatályos jogszabályok szerint lehet biztosítani e törvény alapján.

A 2. §-hoz

A gyógyító-megelőző ellátások változatlan rendben történő finanszírozását az 1994. évi szintrehozott előirányzatok egy havi arányos részével kell biztosítani. Ezen felül az egészségügyi szolgálatok dolgozói 13. havi illetményének január havi kifizetését is biztosítják e rendelkezések.

A lakosság év eleji gyógyszer térítési díjai jelentős növekedésének elkerülése érdekében e rendelkezés biztosítja - a forgalmazókkal és gyártókkal kötött szerződés alapján - az ehhez szükséges árbevétel kiegészítést, az új gyógyszertámogatási rendszer bevezetéséig.

A 3. §-hoz

E rendelkezések biztosítják az igazgatási szervek zavartalan működéséhez szükséges pénzügyi feltételeket.

A 4. §-hoz

A törvényi előírások szerint a nyugdíjazást megelőző harmadik év előtt elért kereseteket a nyugdíjazást megelőző második év kereseti szintjére kell emelni. Ehhez évenként kell a bekövetkezett nettó átlagkereset-növekedésnek megfelelő szorzószámokat meghatározni. A javaslat ezt tartalmazza.

Az Alkotmánybíróság 63/1993. (XII. 2.) AB határozata szerint alkotmányellenes a havi átlagkereset kiszámításánál a minimális bér alkalmazása abban az esetben, ha az igénylőnek az átlagszámítási időszakot megelőző időben, tehát 1988. január 1-je előtt van tényleges keresete. A javaslat ezért a minimális bér alkalmazását csak akkor teszi lehetővé, ha az 1988. január 1-je előtti időszakra vonatkozóan sincs tényleges kereset. Ha van tényleges kereset, akkor azt a kormányrendeletben meghatározott százalékokkal növelten kell figyelembe venni.

A T. meghatározza, hogy az 1988. január 1-jével kezdődő átlagszámítási időszakban mennyi napi keresetnek kell lennie ahhoz, hogy a számítások - és így a nyugdíj alapja az igénylő tényleges keresete legyen. E napok száma jelenleg 900. Az átlagszámítási időszak automatikus növekedése miatt ez a szám sem maradhat változatlan. Ezért a javaslat kimondja, hogy azoknak a napoknak a száma, amelyeken elért tényleges keresetből a nyugdíj még kiszámítható, legalább 1.260, és ez az 1995. december 31.-e utáni időponttól járó nyugdíjak tekintetében naptári évenként 180 nappal növekszik.

Az 5. §-hoz

A rendelkezés az öregségi nyugdíj alapját képező degressziós táblát változtatja meg, igazodva az inflációhoz. E szerint 20 ezer forintig az átlagkereset 100 %-át és efelett a táblázat szerinti csökkenő százalékokat kell figyelembe venni.

Az 6-7. §-hoz

A javaslat a rokkantsági nyugdíjak és a baleseti rokkantsági nyugdíjak megállapításánál is az öregségi nyugdíj alapját képező keresetre vonatkozó szorzószámok alkalmazását tartalmazza.

A 8. §-hoz

A javaslat - az Alkotmánybíróság 29/1994. (V. 20.) AB határozata 2. pontjával összefüggésben - az egészségügyi szolgáltatásokra való jogosultságot biztosító igazolvány adattartalmának a jogszerűségéhez szükséges rendelkezéseket tartalmazza.

-----STARTING---POINT---VEGE---

A 9. §-hoz

A törvényjavaslat kihirdetése napján lép hatályba, a nyugdíjmegállapításra és a Társadalombiztosítási Igazolványra vonatkozó szabályokat 1995. január 1-jétől kell alkalmazni. Az Alkotmánybíróság határozatának megfelelően azonban az 1993. február 28-át követő és 1995. január 1-jét megelőző időponttól megállapított azon ellátásokat, amelyeknél a minimális bért alkalmazták, külön kérelem nélkül, hivatalból az új szabályok szerint át kell számítani. A javaslat ezt oly módon rendeli el, hogy ezekben az esetekben a nyugdíj összegét az érintett időszakban érvényes legalább 900 nap alatt elért keresetből kell kiszámítani.

A javaslat arról is rendelkezik, hogy azok a biztosítottak, akik nem kérik az 1995. január 1-jét megelőzően kiadott betegbiztosítási igazolványuk kicserélését, egészségügyi szolgáltatásokra való jogosultságukat ezzel a közokirattal is igazolhatják.