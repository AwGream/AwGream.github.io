1996. évi LXIII. törvény

az egészségügyi ellátási kötelezettségről és a területi finanszírozási normatívákról

Az Alkotmány 70/D. §-ának (2) bekezdésében foglalt egészségügyi ellátás megszervezésével kapcsolatos állami kötelezettség alapján az Országgyűlés az egészségügyi ellátási kötelezettség rendjét a következők szerint határozza meg:

-----STARTING---POINT---ELEJE---

1. § Az egészségügyi ellátó rendszer része minden olyan egészségügyi szolgáltató, amely a szakmai normák alapján meghatározott egészségügyi szolgáltatás nyújtására - a külön jogszabályban foglalt eljárási rend szerint - működési engedéllyel rendelkezik.

2. § (1) Az 1. §-ban foglalt szolgáltatók működtetői közül a központi költségvetés egyes fejezeteiben szereplő egészségügyi intézmények fenntartóit - egyetemi klinikák esetében az egyetemet - és az egészségügyi intézménytulajdonos helyi önkormányzatokat, valamint a területi egészségügyi ellátásra állami szervvel vagy helyi önkormányzattal szerződést kötött egyéb fenntartókat - egyház, alapítvány, egészségügyi vállalkozás, magángyakorlatot folytató orvos stb. (a továbbiakban: fenntartó) - együttesen és a kötelező egészségbiztosításban az Egészségbiztosítási Alap kezeléséért felelős szervet kötelezettség terheli, hogy a kapacitáslekötési megállapodásokban kijelölt szolgáltatások tekintetében, a szakmai szabályok szerinti minőségben az egészségügyi szolgáltatónál ellátásokat biztosítsanak.

(2) Az (1) bekezdésben meghatározott kötelezettség keretében a fenntartó biztosítja a szolgáltatás nyújtásához szükséges tárgyi és személyi feltételeket, az intézmény működőképességét, továbbá a szakellátást nyújtó intézményekben a kapacitáslekötési megállapodással érintett terület lakosságának ellátását.

(3) Az (1) bekezdésben meghatározott kötelezettség keretében az Egészségbiztosítási Alap kezeléséért felelős szerv biztosítja a 3. §-ban meghatározott mértékig a szolgáltatásokhoz szükséges kapacitás időben történő lekötését, a teljesített és ellenőrzött szolgáltatások finanszírozását.

(4) A kapacitáslekötési megállapodásban nem szereplő szolgáltatások tekintetében a fenntartó mentesül a (2) bekezdésben előírt kötelezettségek alól.

3. § Az Egészségbiztosítási Alap kezelője köteles finanszírozni

a) a jogszabályokban foglalt követelményeknek megfelelő valamennyi háziorvosi és házi gyermekorvosi szolgálatot,

b) az e törvény hatálybalépése napján teljesített, de legfeljebb az 1. számú melléklet szerinti szakrendelési összóraszámig a járóbeteg-szakellátást azzal, hogy amennyiben ez a megyében nem éri el a mellékletben meghatározott összóraszámot, az legfeljebb 10%-kal megemelhető - a fenntartók ajánlata alapján -,

c) a 2. számú mellékletben foglalt területi normatívákig a fekvőbeteg-szakellátást,

d) a b) és c) pontban foglalt finanszírozható óraszámokból és normatívákból a 3. számú mellékletben szereplő területi normákig az országos, a regionális és a speciális szakellátást.

4. § (1) Az országos és a regionális szakfeladatok ellátására szolgáló intézményi kapacitások a 4. számú mellékletben szereplő intézményekben köthetők le a (2)-(4) bekezdésben foglaltak szerint.

(2) A népjóléti miniszter a kapacitáslekötési megállapodások megkötési határidejét megelőző 130 nappal - 1996-ban az e törvény hatálybalépését követő 5 napon belül - a 3. számú mellékletben foglalt területi finanszírozási normatívák alapján

a) felkéri a 4. számú mellékletben szereplő intézménnyel rendelkező fenntartókat, hogy az egyes szakterületek országos, regionális ellátására szolgáló kapacitásaikat bocsássák rendelkezésre;

b) kijelöli az általa közvetlenül irányított intézményekben az e feladatok ellátásához szükséges kapacitásokat.

(3) A népjóléti miniszter a felkérést, illetve a kijelölést megelőzően kikéri az országos tisztifőorvos állásfoglalását a szolgáltatók szakmai megfelelőségéről, továbbá a Magyar Orvosi Kamara véleményét.

(4) A fenntartók által felajánlott, továbbá a (2) bekezdés b) pontja szerinti kapacitásokról a népjóléti miniszter - a 3. számú melléklet szerinti normákra figyelemmel - országos és regionális szakellátást nyújtó kapacitásösszesítést készít, amelyet a (2) bekezdésben megjelölt határidőtől számított 20 napon belül megküld az Országos Egészségbiztosítási Pénztárnak (a továbbiakban: OEP), valamint megyénkénti bontásban a megyei (fővárosi) egészségbiztosítási pénztáraknak (a továbbiakban együtt: MEP) és a megyei tisztifőorvosnak, aki gondoskodik arról, hogy azt a fenntartók haladéktalanul megkapják.

5. § (1) A MEP és a fenntartó a területi szakellátást szolgáló kapacitásokról megállapodást köt. A megállapodás tartalmazza intézményenként, szakmai összetétel szerint tagolva a lekötött kapacitásokat - a járóbeteg-szakellátásban szakrendelési óraszámban, a fekvőbeteg-szakellátásban ágyszámban meghatározva. A kapacitáslekötési megállapodások megkötésének határidejét (a továbbiakban: megállapodási határidő) a társadalombiztosítási alapok költségvetéséről szóló törvény tartalmazza.

(2) Az OEP és a MEP a lekötött kapacitásokkal teljesítendő szolgáltatások finanszírozására a szolgáltatást nyújtó egészségügyi szolgáltatóval köt szerződést, a járóbeteg-, illetőleg a fekvőbeteg-ellátás finanszírozásának részletes szabályairól rendelkező jogszabályokban foglaltak szerint.

6. § (1) A 3. § d) pontjában foglaltakat kivéve - a lekötendő kapacitásokra a megye területén járó-, illetőleg fekvőbeteg-ellátást nyújtó egészségügyi szolgáltatót (intézményt) fenntartó állami szervek - beleértve az orvostudományi egyetemeket -, helyi önkormányzatok és területi ellátásra állami szervvel vagy helyi önkormányzattal szerződésben kötelezettséget vállaló egyéb fenntartók tesznek ajánlatot a MEP-nek.

(2) Külön-külön kell ajánlatot tenni a járóbeteg-, illetőleg a fekvőbeteg-szakellátásokra. Az ajánlatot szolgáltatónként (intézményenként) és ezen belül szakmánként kell részletezni.

(3) Az ajánlat összeállítása során ki kell kérni az ajánlatban szereplő szolgáltatókra és szolgáltatásokra a megyei (fővárosi) tisztifőorvos (a továbbiakban együtt: megyei tisztifőorvos) állásfoglalását.

(4) A megyei tisztifőorvos - az ajánlattevő megkeresésétől számított 15 napon belül - állásfoglalásában az 1. § szerinti működési engedélyek kiadásáig nyilatkozik az állami és helyi önkormányzati fenntartású, illetőleg az egyéb, működési engedéllyel nem rendelkező szolgáltatók szakmai megfelelőségéről.

(5) A megyei tisztifőorvos állásfoglalása kialakításához kikéri a Magyar Orvosi Kamara véleményét.

(6) Az ajánlattevő nem tehet, illetőleg a MEP nem fogadhat el ajánlatot olyan szolgáltatói kapacitásra, melynek szakmai megfelelőségét a működési engedély vagy a megyei tisztifőorvos nem tanúsítja.

(7) Az ajánlattevő az ajánlatot legkésőbb a megállapodási határidőt 95 nappal megelőzően küldi meg a MEP-nek, illetőleg a 7. § szerinti közös ajánlat kialakítása érdekében a megyei tisztifőorvosnak.

7. § (1) A 6. § (1) bekezdése szerinti ajánlattevők a megye egészére vonatkozó közös ajánlatokat állíthatnak össze. A közös ajánlatok kialakításakor is követni kell a 6. § (2) bekezdés szerinti részletezést, és figyelembe kell venni a megyén belüli települési és közlekedési viszonyokat.

(2) Budapest és Pest megye területére csak összevont közös ajánlatok készíthetők. A 8. § (2)-(4) bekezdése szerinti megyei egyeztető fórumok egymással egyeztetett közös ajánlattal élhetnek az illetékes MEP-ekhez.

(3) Ha a megyében működő területi járóbeteg-, illetőleg fekvőbeteg-ellátást szolgáló intézményi kapacitás összességében meghaladja az 1. és 2. számú mellékletben foglalt területi normák szerint finanszírozható mennyiséget, a közös ajánlatot úgy kell összeállítani, hogy

a) ha a normákat meghaladó kapacitások mennyisége és szakmai összetétele alapján lehetséges, akkor az Egészségbiztosítási Alap kezelője egy-egy intézmény teljes finanszírozási kötelezettsége alól mentesüljön;

b) ha meghatározott szakellátási területen a normákat meghaladó kapacitások vannak és egy-egy szolgáltató elkülönült telephelyének vagy részlegének

ba) átalakításával e többletkapacitás kiváltható oly módon, hogy a telephely/részleg más típusú olyan szolgáltatás nyújtására alkalmas, amelyből a rendelkezésre álló kapacitás a megyei normát nem éri el, a közös ajánlatban javaslatot kell tenni a szolgáltatási struktúra átrendezésére,

bb) a finanszírozási kötelezettség alóli mentesítésével a többletkapacitás megszüntethető, az elkülönült telephely/részleg egészét ki kell hagyni a közös ajánlatból;

c) ha a területi normákat meghaladó kapacitás összessége nem teszi lehetővé az a) és b) pontok szerint egy intézmény, illetve elkülönült telephelye vagy részlege kivonását a finanszírozási kötelezettség alól, a közös ajánlatban arra kell törekedni, hogy önálló szervezeti egységeket, illetve osztályokat vonjanak ki a finanszírozási kötelezettség alól.

(4) Az ajánlattevők a közös ajánlatot legkésőbb a megállapodási határidő előtt 50 nappal juttathatják el a MEP-nek.

8. § (1) Az ajánlattevők közös ajánlatukat a 7. § (4) bekezdésében meghatározott határidőig megyei egyeztető fórumon alakítják ki.

(2) A megyei egyeztető fórum tagjai:

a) a megyében járóbeteg- és fekvőbeteg-szakellátó intézményt fenntartó helyi önkormányzat(ok), önkormányzati társulás(ok) 1-1 képviselője,

b) állami szervtől vagy önkormányzattól járóbeteg- vagy fekvőbeteg-szakellátási feladatot átvállaló szolgáltató(k) képviselője,

c) a megye területén működő, a központi költségvetés fejezeteiben szereplő egészségügyi intézmény fenntartójának képviselője,

d) a megye területén működő orvostudományi egyetem képviselője,

e) a megyei tisztifőorvos vagy képviselője.

(3) A megyei egyeztető fórumon állandó meghívott a (2) bekezdés a) és c) pontjában jelzett egészségügyi intézmény képviselője, a Magyar Orvosi Kamara és az egészségügyben dolgozók megyében működő reprezentatív szakszervezetének képviselője, továbbá a Magyar Kórházszövetség és a Magyar Ápolási Egyesület képviselője.

(4) Az 1. és 2. számú melléklet Pest megye területi normáit a fővárosi normákkal együtt tartalmazza, ezért e terület egyeztető fórumán értelemszerűen részt vesznek mind a főváros, mind pedig Pest megye (1)-(2) bekezdésben foglalt képviselői.

9. § (1) A megyei egyeztető fórum titkári teendőit a megyei tisztifőorvos látja el. A 8. § (4) bekezdése szerinti egyeztető fórum titkára a fővárosi tisztifőorvos.

(2) A fórum ülését levezető elnököt a jelenlevő tagok minden ülés alkalmával maguk közül, szótöbbséggel választják meg.

(3) A megyei egyeztető fórumon külön kell kialakítani és elfogadni a járóbeteg-, illetőleg a fekvőbeteg-ellátásra vonatkozó közös ajánlatokat. A közös ajánlatok elfogadásában az adott szakellátásban intézménnyel rendelkező fenntartó vesz részt.

(4) A közös ajánlatok összeállítására a megyei tisztifőorvos legkésőbb 85 nappal a megállapodás megkötésére előírt határidőt megelőzően hívja össze először a fórum tagjait, amelyre meg kell hívni a MEP képviselőjét is. A fórumon a közös ajánlatok tárgyalása előtt a MEP képviselője ismerteti a 4. § rendelkezései alapján, a 3. számú melléklet szerinti finanszírozási kötelezettséggel érintett megyei kapacitásokat.

 (5) A közös ajánlatok kialakításában - a (3) bekezdés szerinti csoportokban - a fórumon jelenlévő tagok vesznek részt. Közös ajánlatok akkor jönnek létre, ha a jelenlévő tagok az ajánlatok tartalmában megegyeznek és az írásba foglalt ajánlatokat valamennyi jelenlévő tag képviselője aláírja. A közös ajánlatokat az elfogadást követő munkanapon a megyei tisztifőorvos küldi meg a MEP-nek.

(6) A MEP a közös ajánlatokat csak akkor utasíthatja el, ha azok nem felelnek meg a megyei finanszírozási normatíváknak és nem teljesülnek a 7. § (3) bekezdésében foglalt feltételek.

(7) Ha a megyei egyeztető fórum első ülésén nem születnek közös ajánlatok, a fórum tagjai szótöbbséggel kijelölik - az egyeztetésre nyitva álló határidőn belül - a további ülések időpontját.

10. § (1) A megyei egyeztető fórum tagjai egyeztetett javaslatot tehetnek

a) az egészségpolitikai célok megyét érintő megvalósítására a megyei és települési önkormányzatoknak, valamint az egészségügyi szolgáltatók egyéb fenntartóinak,

b) az egészségügyet érintő munkaerőmozgás tervezésére a megyei munkaerőpiaci, illetve területfejlesztési tanácsnak,

c) a megyei egyeztető fórum tagjai tekintetében a címzett és céltámogatások felosztására, a szakmai fejlesztési programokra kiírt pályázatokra,

d) a környező megyék egyeztető fórumaival közösen az országos és a regionális feladatok megszervezésére és fejlesztésére.

(2) A címzett és céltámogatások elosztására vonatkozó javaslatot a népjóléti miniszter a támogatás iránti igény szakmai véleményezése során figyelembe veszi.

11. § (1) Ha az egyeztető fórum első összehívásától számított 30 napon belül nem születik közös ajánlat, a fórum tagjai az erről szóló nyilatkozatukat jegyzőkönyvbe foglalják. A fenntartók - a megyei egyeztető fórumon elhangzottak alapján - módosíthatják az országos és a regionális szakfeladatra vonatkozó, illetőleg a 6. § (7) bekezdése szerint a MEP-nek megküldött korábbi ajánlatukat. A jegyzőkönyvet és a módosított ajánlatokat a fórum titkára haladéktalanul megküldi a MEP-nek.

(2) Egy-egy megyében a felajánlott kapacitások 1-3. számú melléklet szerinti lekötéséről a MEP szakellátásonként és szakmánként dönt, a jegyzőkönyv és a módosított ajánlatok kézhezvételétől számított 15 napon belül. A fővárosra és Pest megyére együttesen vonatkozó határozatokat a Fővárosi Egészségbiztosítási Pénztár hozza meg. A MEP a döntése során köteles figyelembe venni a 7. § (1)-(3) bekezdésében előírt szempontokat.

(3) A határozat feltünteti az országos és a regionális szakfeladatra vonatkozó kapacitásokat is, a 4. § (4) bekezdésében foglalt összesítés szerint, valamint tartalmazza a 3. számú mellékletben foglalt egyéb ellátások lekötését. Ha az érintett fenntartó az (1) bekezdés szerinti módosításában visszavonta nyilatkozatát az országos és a regionális szakfeladat ellátására felajánlott kapacitásokról, a MEP a módosítás kézhezvételekor haladéktalanul megkeresi a népjóléti minisztert másik fenntartó felkérésére, illetőleg szolgáltató kijelölésére. A népjóléti miniszter válaszáig a MEP az adott megyére és szakmára vonatkozó döntéshozatalt felfüggeszti.

(4) A MEP a határozatot részletesen indokolja, és haladéktalanul megküldi az adott szakellátásra és szakmára vonatkozóan ajánlatot tett valamennyi fenntartónak.

12. § (1) A MEP határozata ellen az adott szakmára ajánlatot tett fenntartó a határozat kézhezvételétől számított 10 napon belül a MEP-nél benyújtott fellebbezéssel élhet. A MEP a fellebbezést a fellebbezési határidő lejártát követően haladéktalanul megküldi az OEP főigazgatójának. A fellebbezést az OEP főigazgatója bírálja el, a kézhezvételtől számított 15 napon belül. A határozatra a 11. § (4) bekezdésében foglaltak megfelelően irányadók.

(2) Az OEP főigazgatójának határozata a közigazgatási határozatokra vonatkozó szabályok szerint bíróság előtt megtámadható. A perre az I. fokú határozatot hozó MEP székhelye szerinti megyei (fővárosi) bíróság az illetékes.

(3) A fenntartó és a MEP az 5. § (1) bekezdésében előírt kapacitáslekötési megállapodást

a) ha nem nyújtottak be fellebbezést, a fellebbezési határidő lejártát követően a MEP határozata alapján,

b) ha fellebbezést nyújtottak be, az OEP főigazgatójának határozata alapján - a határozat bírósági megtámadására tekintet nélkül -

a megállapodásra előírt határidőben köti meg.

-----STARTING---POINT---VEGE---

13. § (1) Ez a törvény a kihirdetését követő 8. napon lép hatályba.

(2) A törvény hatálybalépésével egyidejűleg a társadalombiztosítás pénzügyi alapjainak 1995. évi költségvetéséről és a természetbeni egészségbiztosítási szolgáltatások finanszírozásának általános szabályairól szóló módosított 1995. évi LXXIII. törvény (a továbbiakban: tv.) 9. §-ának (2)-(3) bekezdése helyébe a következő rendelkezés lép:

„(2) A finanszírozás az Országos Egészségbiztosítási Pénztár, valamint a Megyei (Fővárosi) Egészségbiztosítási Pénztár (a továbbiakban együtt: OEP) által kötött kapacitáslekötési megállapodások és finanszírozási szerződések alapján történik.

(3) A kapacitáslekötési megállapodások megkötésére vonatkozó szabályokat külön törvény tartalmazza. A szolgáltatások finanszírozásának, valamint az erre vonatkozó finanszírozási szerződések megkötésének részletes szabályait a Kormány rendeletben határozza meg.”

(3) A tv. 10. §-ának (2) bekezdése a következő mondattal egészül ki:

„A területi normákat meghaladó kapacitásokra az OEP finanszírozási szerződést köthet

a) a területi ellátási kötelezettség nélkül kizárólag háziorvosi szolgáltatást nyújtó szolgáltatóval,

b) a népjóléti miniszter hozzájárulásával

ba) az e törvény hatálybalépése napján területi ellátási kötelezettség nélkül működő szolgáltatóval, amellyel érvényes finanszírozási szerződése van,

bb) egyéb egészségügyi szolgáltatóval.”

(4) Felhatalmazást kap a Kormány, hogy az 1. § szerinti működési engedélyezési eljárást rendeletben szabályozza.

(5) Azokban a megyékben, ahol a fekvőbeteg-ellátásra szolgáló kapacitás jelenleg nem éri el a 3. § (1) bekezdés c) pontja szerinti területi normáknak megfelelő mennyiséget, a hiányzó kapacitásokat 2000. december 31-ig kell pótolni, ha a hiány nem fedezhető a szomszédos megyék többletkapacitásainak a megyei egyeztető fórumok 7. § (2) bekezdésében foglalt megegyezésén alapuló lekötésével.

Átmeneti rendelkezések

14. § (1) 1996-ban a kapacitáslekötési megállapodások megkötésének határideje 1996. december 1. A kapacitáslekötési megállapodások alapján az OEP és a MEP 1996. december 31-ig köti meg - 1997. január 1-jei hatállyal - az új finanszírozási szerződéseket a szolgáltatókkal.

(2) Azoknál az intézményeknél, amelyek kapacitásaira az OEP és a MEP az e törvény szerinti finanszírozási normatíváknak keretei között nem köthet megállapodást a fenntartóval, az 1996. december 31-ét követő időre megkötött finanszírozási szerződést 1996. december 1-jéig - 1997. január 1-jei hatállyal - felmondja. A felmondási idő alatt a szolgáltató - a sürgősségi ellátást kivéve - egészségbiztosítási jogviszony keretében járó ellátásra, az Egészségbiztosítási Alap finanszírozási kötelezettsége terhére nem fogadhat új beteget.

1. számú melléklet az 1996. évi LXIII. törvényhez

A járóbeteg-szakellátás heti rendelési óráinak felső határértéke tízezer lakosra

SZAKORVOSI ÓRÁK

 Szakrendelés

 Területi járóbeteg-szakellátás

 Országos és regionális feladatok ellátási többlete

 Belgyógyászat és társszakmák

 22,0

 

 14,0

 

 Kardiológia

 6,0

 

 6,0

 

 Sebészet és társszakmák

 16,0

 

 15,0

 

 Traumatológia

 9,0

 

 5,0

 

 Szülészet-nőgyógyászat

 16,0

 

 12,0

 

 Csecsemő- és gyermekgyógyászat

 9,5

 

 3,0

 

 Fül-orr-gégészet

 10,0

 

 12,0

 

 Szemészet

 12,0

 

 6,0

 

 Bőrgyógyászat

 7,0

 

 11,0

 

 Ideggyógyászat

 8,0

 

 12,0

 

 Ortopédia

 3,0

 

 7,0

 

 Urológia

 4,5

 

 7,5

 

 Onkológia

 3,1

 

 2,9

 

 Reumatológia

 9,0

 

 13,0

 

 Elmegyógyászat, addiktológia

 6,0

 

 8,0

 

 Tüdőgyógyászat

 6,0

 

 4,0

 

 Sugárterápia

 0,0

 

 3,0

 

 Labor

 11,0

 

 14,0

 

 Képalkotó eljárások

 24,0

 

 26,0

 

 Patológia

 4,0

 

 7,5

 

 Fizioterápia

 3,0

 

 2,5

 

 Izotópdiagnosztika

 1,2

 

 2,0

 

 Egyéb diagnosztika és terápia

 6,0

 

 6,0

 

 Összes szakorvosi óraszám felső határértéke

 180,0

 

 210,0

 

GONDOZÁSI ÓRÁK

 Bőr- és nemibetegségek

 5,0

 

 Onkológia

 6,0

 

 Tüdőgyógyászat

 7,0

 

 Ideggyógyászat és elmegyógyászat

 16,0

 

NEM SZAKORVOSI ÓRÁK

 Összes szakrendelés

 80,0

 

Összevont szakmák felsorolása

Belgyógyászat: általános belgyógyászat, intenzív ellátás, fertőző betegségek, felvételi, angiológia, hematológia, immunológia, anyagcsere betegségek, gasztroenterológia, nefrológia, AIDS, rehabilitáció.

Sebészet: általános sebészet, szájsebészet, szívsebészet, érsebészet, mellkassebészet, idegsebészet, aneszteziológia, műtők, ESWL.

Csecsemő-gyermekgyógyászat és PIC.

Ideggyógyászat és stroke rendelés.

Reumatológia  és osteoporosis rendelés.

Laboratórium és transzfúziológia.

Képalkotó diagnosztika: röntgen, CT, MRI, ultrahang, nukleáris medicina.

Egyéb diagnosztika és terápia: EEG, EKG, Laser, egyéb máshová be nem sorolt rendelések.

2. számú melléklet az 1996. évi LXIII. törvényhez

A fekvőbeteg-ellátás ágyszámai megyénként és szakmánként

A kórházi ágyszámok megyénkénti meghatározása az alábbi matematikai összefüggés alapján történik:

Ágyszám/10 ezer lakos =

X*+0,5*Akron+0,3*Aregio+0,5*(Fdem+Feü.szoc)+2*Ftöbblet

Az összefüggésben szereplő jelölések magyarázata és az egyes elemek kiszámítási módja:

X*: konstans szám, melynek értéke:

1996-ban 52 ágy/10 ezer lakos

1997-ben 52 ágy/10 ezer lakos

1998-ban 51 ágy/10 ezer lakos

1999-ben 50 ágy/10 ezer lakos

2000-ben 49 ágy/10 ezer lakos

A kron: az adott terület 10 ezer lakosra számított krónikus ágyainak száma.

A jelenlegi ágystruktúra-átalakítás egyik alapvető tényezője a krónikus ágyak számának és arányának növelése, ezért a krónikus ágyak 50%-át (azaz 0,5*Akron) hozzá kell számítani az alapértékhez. 1996-ra és 1997-re a krónikus ágyak 10 ezer lakosra vetített számát az OEP által kötött finanszírozási szerződésekben az 1995 év végén krónikus ágyként lekötött ágyak száma alapján kell kiszámítani.

Aregio: a klinikai, országos intézeti ágyszám 10 ezer lakosra.

Azokban a megyékben (fővárosban), ahol orvostudományi egyetem, illetve országos intézet működik, a többi megyékhez képest a kórházi ágyszükséglethez többletként hozzáadódik az ágyszámuk 30%-a (0,3* Aregio). Ez a mutató az egyetemek (országos intézetek) országos, regionális és kutatási feladatait veszi figyelembe. 1996-ra és 1997-re az egyetemi (országos intézeti) ágyak 10 ezer lakosra vetített számát az OEP által a klinikákra kötött finanszírozási szerződésekben 1995 év végén egyetemi ágyként lekötött ágyak száma alapján, valamint a Népjóléti Minisztérium által országos és regionális intézménynek minősített ágyai számának alapján kell kiszámítani.

Fdem: a demográfiai, illetőleg egyéb társadalmi, gazdasági mutatók, pontértékek (score-ok) alapján számított tényezője.

1996-ra és 1997-re a számításnál a Központ Statisztikai Hivatal adatait kell alapul venni.

A számításnál alkalmazandó statisztikai mutatók:

- A férfiak születéskor várható átlagos élettartama (1992-1994. évek átlaga).

- Standardizált halálozási hányados (SHH), (1990-1994. évek átlaga).

- A 60 éven felüli lakosok aránya (1993., 1994., 1995. év elejei adatainak átlaga).

- A felsőfokú iskolai végzettségűek aránya (az 1990. évi népszámlálás alapján).

- A munkanélküliek aránya (1993-1995. évek átlaga).

- Az állandó ingázók aránya (az 1990. évi népszámlálás alapján).

- A közcsatorna-hálózatba bekötött lakások aránya (1992-1994. évek átlaga).

- Ezer lakosra jutó gazdasági szervezetek száma (1993., 1994. év és 1996. január 31-i állapot átlaga).

Az ágyszámot meghatározó összefüggés Fdem komponense a fenti 8 tényezőből számított pontszámérték.

Feü.szoc: Az egészségügyi és a szociális ellátás mutatóinak pontértékek (score-ok) alapján számított tényezője.

Az Feü.szoc faktorba bevont statisztikai mutatók:

- Egy háziorvosra jutó bejelentkezett lakosok száma (1996-ra és 1997-re a számításnál az OEP által kötött finanszírozási szerződésekben 1995. év végén figyelembe vett adatokat kell alkalmazni).

- Házi gyermekorvosok száma 10 ezer 0-14 éves lakosra (KSH adat; 1992-1994. évek átlaga).

- Rendelőintézeti szakorvosi óraszám/100 lakos (KSH adat; 1992-1994. évek átlaga).

- Egy lakosra jutó laboratóriumi vizsgálatszám (KSH adat; 1992-1994. évek átlaga).

- Pszichiátriai gondozói szakorvosi óra/ezer lakos (KSH adat; 1992-1994. évek átlaga).

- Tartós bentlakásos szociális intézményi férőhelyek száma/10 ezer lakos (KSH adat; 1993-1994. évek átlaga).

Ftöbblet tényező: A kórházi betegforgalomban a nem az állandó lakhely szerinti megye kórházaiban történő betegellátás gyakoriságának mutatószáma (a továbbiakban: a területen kívüli betegellátás mutatószáma).

1996-1997-re a területen kívüli kórházi ellátás statisztikai mutatóit az 1994. és 1995. évi teljes körű kórházi betegforgalmi adatok alapján kell kiszámítani.

Az Ftöbblet tényező számítás módja:

Területen kívüli betegellátás statisztikai mutatója: területen kívüli ápolási eset/10 ezer lakos (a lakosságszám a befogadó megyére vonatkozik) mínusz a megyéből távozó eset/10 ezer lakos. Az Ftöbblet tényező ettől a statisztikai mutatótól abban különbözik, hogy a területen kívüli ápolási eseteket nem 10 ezer lakosra, hanem 100 lakosra vonatkoztatja.

A formula alapján a fővárosi és megyei ágyszámok 1996-ban és 1997-ben a következők:

1. számú táblázat

 Terület

 Ágyszám, regionális, területi ellátási kötelezettség és speciális ágyak nélkül

 Regionális, speciális, területi ellátási kötelezettségre védett ágyszám

 Számított kórházi ágyszám 

 Budapest és Pest m.

 21 989

 

 5 524 

 

 27 513 

 

 Baranya m.

 2 838

 

 801

 

 3 639

 

 Bács-Kiskun m.

 3 689

 

 82

 

 3 771

 

 Békés m.

 2 850

 

 40

 

 2 890

 

 Borsod-Abaúj-Zemplén m.

 5 066

 

 300

 

 5 366

 

 Csongrád m.

 2 597

 

 959

 

 3 556

 

 Fejér m.

 2 708

 

 101

 

 (3025)

 

 

 

 

 

 

 2 809 

 

 Győr-Moson-Sopron m.

 3 480

 

 211

 

 3 691

 

 

 

 

 

 

 (4351)

 

 Hajdú-Bihar m.

 3 196

 

 1 069

 

 4 265 

 

 Heves m.

 2 527

 

 40

 

 2 567

 

 Jász-Nagykun-Szolnok m.

 2 872

 

 142

 

 3 014

 

 Komárom-Esztergom m.

 2 144

 

 

 

 2 144

 

 Nógrád m.

 1 661

 

 

 

 1 661

 

 Somogy m.

 2 313

 

 124

 

 2 437

 

 

 

 

 

 

 (4329)

 

 Szabolcs-Szatmár-Bereg m.

 4 148

 

 40

 

 4 188 

 

 Tolna m.

 1 652

 

 

 

 1 652

 

 Vas m.

 1 810

 

 197

 

 2 007

 

 Veszprém m.

 2 842

 

 249

 

 3 091

 

 Zala m.

 2 379

 

 336

 

 2 715

 

 ÖSSZESEN

 72 761

 

 10 215

 

 82 976

 

Az ágyszámok szakmailag indokolt szakmánkénti megoszlását a 2. számú táblázat mutatja be.

2. számú táblázat

ORSZÁGOS, ÁTLAGOS MEGOSZLÁS

 Szakma

 Megoszlás %-ban

 Belgyógyászat 

 14,0-

 20,0

 

 Sebészet 

 6,5-

 10,0

 

 Traumatológia

 4,0-

 5,5

 

 Szülészet-nőgyógyászat

 7,0-

 11,0

 

 Csecsemő- és gyermekgyógyászat 

 6,5-

 8,5

 

 Fül-orr-gégészet

 1,8-

 2,8

 

 Szemészet

 2,0-

 3,0

 

 Bőr- és nemibeteg-ellátás

 1,0-

 1,6

 

 Ideggyógyászat 

 4,0-

 6,0

 

 Ortopédia

 0,9-

 1,4

 

 Urológia

 1,5-

 2,7

 

 Onkológia és onkoradiológia 

 0,0-

 3,8

 

 Fog- és szájsebészet

 0,0-

 1,0

 

 Reumatológia

 1,4-

 2,2

 

 Központi intenzív betegellátás

 0,8-

 1,3

 

 Fertőző betegellátás

 1,5-

 2,1

 

 Tüdőgyógyászat

 3,5-

 6,0

 

 Elmegyógyászat (elmerehabilitáció is)

 10,0-

 13,0

 

 Rehabilitáció

 

 

 

 (elmerehabilitáció nélkül)

 3,0-

 5,8

 

 Ápolási osztály

 

 

 

 (a jelenlegi krónikus ellátás és ápolás)

 10,0-

 13,0

 

A területi normatívák kiszámításánál figyelembe veendő adatokat és a számítás részletes matematikai levezetését a Népjóléti Közlönyben kell közzétenni.

3. számú melléklet az 1996. évi LXIII. törvényhez

Országos, regionális és speciális feladatokat ellátó kapacitások megyénként

 Terület

 Szakterület

 Ágyszám

 BUDAPEST

 Belgyógyászat

 1 080

 

 

 Sebészet

 1 140

 

 

 Onkológia

 317

 

 

 Ideg-, elmegyógyászat

 524

 

 

 Gyermekgyógyászat

 339

 

 

 Szülészet-nőgyógyászat

 139

 

 

 Rehabilitáció

 200

 

 ÖSSZESEN

 

 3 739

 

Belgyógyászat csoportban: ált. belgyógyászat, bőrgyógyászat, tüdőgyógyászat, kardiológia, hematológia, immunológia, anyagcsere, gasztroenterológia, reumatológia, fertőző, baleseti belgyógyászat.

Sebészet csoportban: ált. sebészet, traumatológia, fül-orr-gégészet, fog- és szájsebészet, szemészet, urológia, intenzív ellátás, szívsebészet, érsebészet, mellkassebészet, idegsebészet, égéssebészet, amputációs sebészet, ortopédia.

Onkológia: onkológia és sugárterápia, kemoterápia.

Ideg-, elmegyógyászat: ideggyógyászat, elmegyógyászat, stroke, elmegyógyászati rehabilitáció, addiktológia.

Gyermekgyógyászat: gyermekgyógyászat, PIC.

Szülészet-nőgyógyászat: szülészet-nőgyógyászat.

Rehabilitáció: rehabilitáció, légzésrehabilitáció.

 Terület

 Szakterület

 Ágyszám

 BARANYA

 Belgyógyászat

 57

 

 

 Sebészet

 240

 

 

 Onkológia

 42

 

 

 Ideg-, elmegyógyászat

 31

 

 

 Gyermekgyógyászat

 42

 

 

 Szülészet-nőgyógyászat

 19

 

 

 Rehabilitáció

 18

 

 ÖSSZESEN

 

 449

 

Belgyógyászat csoportban: ált. belgyógyászat, bőrgyógyászat, kardiológia, hematológia, immunológia, anyagcsere, gasztroenterológia.

Sebészet csoportban: ált. sebészet, traumatológia, fül-orr-gégészet, fog- és szájsebészet, szemészet, urológia, intenzív ellátás, szívsebészet, érsebészet, mellkassebészet, idegsebészet, égéssebészet, ortopédia.

Onkológia: onkológia és sugárterápia.

Ideg-, elmegyógyászat: ideggyógyászat, elmegyógyászat, stroke.

Gyermekgyógyászat: gyermekgyógyászat, PIC.

Szülészet-nőgyógyászat: szülészet-nőgyógyászat.

Rehabilitáció: rehabilitáció.

 Terület

 Szakterület

 Ágyszám

 BÁCS-KISKUN

 Belgyógyászat

 18

 

 

 Sebészet

 9

 

 ÖSSZESEN

 

 27

 

Belgyógyászat csoportban: toxikológia.

Sebészet csoportban: baleseti sebészet.

 Terület

 Szakterület

 Ágyszám

 BÉKÉS

 Onkológia

 40

 

 ÖSSZESEN

 

 40

 

Onkológia: onkológia.

 Terület

 Szakterület

 Ágyszám

 BORSOD-

 Belgyógyászat

 138

 

 ABAÚJ-

 Sebészet

 48

 

 ZEMPLÉN

 Onkológia

 40

 

 

 Ideg-, elmegyógyászat

 12

 

 

 Gyermekgyógyászat

 62

 

 ÖSSZESEN

 

 300

 

Belgyógyászat csoportban: kardiológia, hematológia, angiológia, immunológia, gasztroenterológia, nefrológia.

Sebészet csoportban: érsebészet, mellkassebészet, idegsebészet.

Onkológia: klinikai onkológia.

Ideg-, elmegyógyászat: stroke.

Gyermekgyógyászat: PIC, gyermekgyógyászat, gyermeksebészet.

 Terület

 Szakterület

 Ágyszám

 CSONGRÁD

 Belgyógyászat

 170

 

 

 Sebészet

 234

 

 

 Onkológia

 69

 

 

 Ideg-, elmegyógyászat

 38

 

 

 Gyermekgyógyászat

 44

 

 

 Szülészet-nőgyógyászat

 42

 

 ÖSSZESEN

 

 597

 

Belgyógyászat csoportban: ált. belgyógyászat, bőrgyógyászat, tüdőgyógyászat, kardiológia, hematológia, immunológia, anyagcsere, gasztroenterológia, baleseti belgyógyászat, nefrológia.

Sebészet csoportban: ált. sebészet, traumatológia, fül-orr-gégészet, fog- és szájsebészet, szemészet, urológia, intenzív ellátás, szívsebészet, érsebészet, mellkassebészet, idegsebészet, ortopédia.

Onkológia: onkológia és sugárterápia.

Ideg-, elmegyógyászat: ideggyógyászat, elmegyógyászat.

Gyermekgyógyászat: gyermekgyógyászat, PIC.

Szülészet-nőgyógyászat: szülészet-nőgyógyászat.

 Terület

 Szakterület

 Ágyszám

 FEJÉR

 Belgyógyászat

 78

 

 

 Gyermekgyógyászat

 23

 

 ÖSSZESEN

 

 101

 

Belgyógyászat csoportban: ált. belgyógyászat, gasztroenterológia, hematológia.

Gyermekgyógyászat: PIC.

 Terület

 Szakterület

 Ágyszám

 GYŐR-

 Belgyógyászat

 6

 

 MOSON-

 Sebészet

 17

 

 SOPRON

 Rehabilitáció

 188

 

 ÖSSZESEN

 

 211

 

Belgyógyászat csoportban: kardiológia.

Sebészet csoportban: égéssebészet, traumatológia.

Rehabilitáció: rehabilitáció.

 Terület

 Szakterület

 Ágyszám

 HAJDÚ-BIHAR

 Belgyógyászat

 199

 

 

 Sebészet

 299

 

 

 Onkológia

 41

 

 

 Ideg-, elmegyógyászat

 24

 

 

 Gyermekgyógyászat

 28

 

 

 Szülészet-nőgyógyászat

 30

 

 ÖSSZESEN

 

 621

 

Belgyógyászat csoportban: ált. belgyógyászat, bőrgyógyászat, tüdőgyógyászat, kardiológia, hematológia, immunológia, anyagcsere, gasztroenterológia, baleseti belgyógyászat, angiológia.

Sebészet csoportban: ált. sebészet, traumatológia, fül-orr-gégészet, fog- és szájsebészet, szemészet, urológia, intenzív ellátás, szívsebészet, érsebészet, mellkassebészet, idegsebészet, ortopédia.

Onkológia: onkológia.

Ideg-, elmegyógyászat: ideggyógyászat, elmegyógyászat, stroke.

Gyermekgyógyászat: gyermekgyógyászat, PIC.

Szülészet-nőgyógyászat: szülészet-nőgyógyászat.

 Terület

 Szakterület

 Ágyszám

 HEVES

 Rehabilitáció

 40

 

 ÖSSZESEN

 

 40

 

Rehabilitáció: rehabilitáció.

 Terület

 Szakterület

 Ágyszám

 JÁSZ-

 Belgyógyászat

 30

 

 NAGYKUN-SZOLNOK

 Sebészet

 22

 

 ÖSSZESEN

 

 52

 

Belgyógyászat csoportban: angiológia.

Sebészet csoportban: mellkassebészet, idegsebészet.

 Terület

 Szakterület

 Ágyszám

 SOMOGY

 Sebészet

 37

 

 

 Gyermekgyógyászat

 87

 

 ÖSSZESEN

 

 124

 

Sebészet csoportban: mellkassebészet, érsebészet, idegsebészet.

Gyermekgyógyászat: gyermekgyógyászat.

 Terület

 Szakterület

 Ágyszám

 SZABOLCS-

 Onkológia

 40

 

 SZATMÁR-

 

 

 

 BEREG

 

 

 

 ÖSSZESEN

 

 40

 

Onkológia: onkoradiológia.

 Terület

 Szakterület

 Ágyszám

 VAS

 Belgyógyászat

 58

 

 

 Sebészet

 63

 

 

 Onkológia

 60

 

 

 Ideg-, elmegyógyászat

 11

 

 

 Gyermekgyógyászat

 5

 

 ÖSSZESEN

 

 197

 

Belgyógyászat csoportban: kardiológia, hematológia, angiológia, immunológia, gasztroenterológia.

Sebészet csoportban: érsebészet, mellkassebészet, idegsebészet, ortopédia.

Onkológia: onkoradiológia.

Ideg-, elmegyógyászat: stroke.

Gyermekgyógyászat: PIC.

 Terület

 Szakterület

 Ágyszám

 VESZPRÉM

 Belgyógyászat

 27

 

 

 Rehabilitáció

 192

 

 ÖSSZESEN

 

 219

 

Belgyógyászat csoportban: kardiológia.

Rehabilitáció: rehabilitáció.

 Terület

 Szakterület

 Ágyszám

 ZALA

 Belgyógyászat

 36

 

 

 Sebészet

 40

 

 

 Ideg-, elmegyógyászat

 11

 

 

 Gyermekgyógyászat

 3

 

 

 Rehabilitáció

 185

 

 ÖSSZESEN

 

 275

 

Belgyógyászat csoportban: kardiológia, hematológia, immunológia, gasztroenterológia.

Sebészet csoportban: érsebészet, szívsebészet.

Ideg-, elmegyógyászat: stroke.

Gyermekgyógyászat: PIC.

Rehabilitáció: rehabilitáció.

 ORSZÁG ÖSSZESEN

 7 032

 

Az orvostudományi és egészségtudományi egyetemek minimális területi ellátási kötelezettsége

 Egyetemek

 Ágyszám

 SOTE

 740

 

 HIETE

 160

 

 POTE

 290

 

 SZOTE

 362

 

 DOTE

 448

 

 EGYÜTT:

 2 000

 

 

 

 

 Speciális

 Ágyszám

 MÁV KÖZPONTI KÓRHÁZ

 285

 

 BUDAI MÁV KÓRHÁZ 

 92

 

 BM KÖZPONTI KÓRHÁZ 

 211

 

 KÖZPONTI HONVÉD KÓRHÁZ 

 297

 

 BALATONFÜREDI HONVÉD SZÍVSZANATÓRIUM

 30

 

 HÉVÍZI HONVÉD SZANATÓRIUM

 61

 

 PÉCSI HONVÉD KÓRHÁZ 

 62

 

 KECSKEMÉTI REPÜLŐ KÓRHÁZ

 55

 

 MÁV KÓRHÁZ SZOLNOK 

 90

 

 

 

 

 EGYÜTT

 1 183

 

 IM BÜNTETÉS-VÉGREHAJTÁS KÓRHÁZAI

 688

 

 

 

 

 ORSZÁG MINDÖSSZESEN:

 10 903

 

4. számú melléklet az 1996. évi LXIII. törvényhez

Az országos és regionális feladatok ellátására javasolt intézmények

BUDAPEST

Budai MÁV Kórház

Budapest Fővárosi Önkormányzat Visegrádi Gyógyintézete

Fővárosi Önkormányzat Budai Gyermekkórház-Rendelőintézete

Fővárosi Önkormányzat Heim Pál Gyermekkórháza

Fővárosi Önkormányzat Nyírő Gyula Kórháza

Fővárosi Szent László Kórház

Fővárosi Önkormányzat Uzsoki Utcai Kórház-Rendelőintézete

Haynal Imre Egészségtudományi Egyetem

Központi Honvéd Kórház

 Országos Haematológiai és Immunológiai Intézet

Országos Idegsebészeti Tudományos Intézet

Országos Kardiológiai Intézet

Országos Korányi TBC és Pulmonológiai Intézet

Országos Mentőszolgálat Kórháza

Országos Onkológiai Intézet

Országos Orvosi Rehabilitációs Intézet

Országos Pszichiátriai és Neurológiai Intézet

Országos Reumatológiai és Fizioterápiás Intézet

Országos Traumatológiai Intézet

SOTE Oktató Kórház

Semmelweis Orvostudományi Egyetem

Szabadság-hegyi Gyermekgyógyintézet

Erzsébet Kórház-Rendelőintézet

BARANYA

Pécsi Orvostudományi Egyetem

MH Pécsi Honvéd Kórháza

Baranya Megyei Gyógyfürdőkórház, Harkány

BÁCS-KISKUN

Kecskeméti Repülő Kórház

BÉKÉS

Békés Megyei Képviselő-testület Pándy Kálmán Kórháza, Gyula

BORSOD-ABAÚJ-ZEMPLÉN

Miskolc Megyei Jogú Város Önkormányzata Semmelweis Kórház-Rendelőintézete

Borsod-Abaúj-Zemplén Megyei Önkormányzat Kórháza, Miskolc

CSONGRÁD

Szentgyörgyi Albert Orvostudományi Egyetem

Szeged Megyei Jogú Város Önkormányzata Kórház-Rendelőintézet

Csongrád Megyei Közgyűlés Mellkasi Betegségek Szakkórháza, Deszk

FEJÉR

Fejér Megyei Szent György Kórház, Székesfehérvár

GYŐR-MOSON-SOPRON

Petz Aladár Megyei Kórház, Győr

Állami Szanatórium, Sopron

HAJDÚ-BIHAR

Debreceni Orvostudományi Egyetem

Hajdú-Bihar Megyei Önkormányzat Kenézy Gyula Kórház-Rendelőintézet, Debrecen

HEVES

Állami Kórház, Parádfürdő

JÁSZ-NAGYKUN-SZOLNOK

Jász-Nagykun-Szolnok Megyei Hetényi Géza Kórház-Rendelőintézet, Szolnok

SOMOGY

Kaposi Mór Megyei Kórház, Kaposvár

Somogy Megyei Tüdő- és Szívkórház, Mosdós

SZABOLCS-SZATMÁR-BEREG

Szabolcs-Szatmár-Bereg Megyei Önkormányzat Jósa András Kórház-Rendelőintézet, Nyíregyháza

Vas Megyei Markusovszky Kórház, Szombathely

VESZPRÉM

Állami Kórház, Balatonfüred

Zala Megyei Önkormányzati Közgyűlés Kórház-Rendelőintézete, Zalaegerszeg

Állami Gyógyfürdő Kórház, Hévíz