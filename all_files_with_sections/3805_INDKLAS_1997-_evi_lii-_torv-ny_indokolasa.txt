1997. évi LII. törvény indokolása

az Egyetemes Postaegyesület 1964. évi július hó 10. napján, Bécsben aláírt Alapokmányának kihirdetéséről rendelkező 1967. évi 26. törvényerejű rendelet módosításáról

Indokolás

A Magyar Köztársaság kormányküldöttsége 1989-ben az Egyetemes Postaegyesület - Washingtonban megtartott - XX. Kongresszusán aláírta a 4. Pótjegyzőkönyvet, amely az Alapokmányt módosítja.

Az Országgyűlés 33/1996. (IV. 30.) OGY határozatában megerősítette az Egyetemes Postaegyesület XX. Kongresszusán aláírt Pótjegyzőkönyvet és felkérte a köztársasági elnököt a megerősítő okirat kiállítására.

Az Egyetemes Postaegyesület Nemzetközi Irodája diplomáciai úton értesítette a Magyar Köztársaság Svájci Nagykövetségét arról, hogy az Alapokmány 4. Pótjegyzőkönyvének magyar részről történt ratifikálásáról szóló okirat letétbehelyezése 1996. július 23-án megtörtént.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.

E törvény a kihirdetését követő 8. napon lép hatályba.