2017. évi XXX. törvény indokolása

a Bernben, 1980. május 9-én kelt, Nemzetközi Vasúti Fuvarozási Egyezmény (COTIF) Vilniusban elfogadott, 1999. június 3-án kelt Jegyzőkönyv szerinti szövegének módosításáról Bernben elfogadott, 2015. szeptember 29-30-án kelt Jegyzőkönyv 1-4. mellékletei az Egyezmény és annak D, F és G Függelékeinek módosítására vonatkozó határozatainak kihirdetéséről

-----STARTING---POINT---ALTALANOS---

Általános indokolás

Jelen törvény célja a Bernben, 1980. május 9-én kelt, Nemzetközi Vasúti Fuvarozási Egyezmény (COTIF) módosításáról Vilniusban elfogadott, 1999. június 3-án kelt Jegyzőkönyv (a továbbiakban: Egyezmény) módosításáról elfogadott, 2015. szeptember 29-30-án kelt Jegyzőkönyv 1-4. mellékleteinek, az Egyezmény és annak D, F és G Függelékeinek (a továbbiakban: Függelékek) módosítására vonatkozó határozatai kötelező hatályának elismerésére.

A Nemzetközi Vasúti Fuvarozási Államközi Szervezet (OTIF) célja a nemzetközi vasúti fuvarozás előmozdítása, fejlesztése és megkönnyítése minden szempontból.

Az Egyezmény 2006. július 1-én lépett hatályba, amelyet hazánk a 2006. évi LXXVII. törvénnyel hirdetett ki.

Az OTIF legutóbbi, 12. Közgyűlésére 2015. szeptember 29-30-án került sor Bernben, ahol módosításra került az Egyezmény, illetve a D, F és G Függelékei. Az OTIF főtitkára 2016 októberében jelezte, hogy a módosítások kihirdethetővé váltak.

Az Egyezmény 34. cikke szerint az Egyezmény módosításai, amelyekről a Közgyűlés határozott, minden tagállam vonatkozásában tizenkét hónappal azután lépnek hatályba, hogy a tagállamok kétharmada elfogadja azokat. A Függelékek módosításai, amelyekről a Közgyűlés határozott minden tagállam vonatkozásában tizenkét hónappal azután lépnek hatályba, hogy a tagállamoknak fele elfogadja azokat.

-----STARTING---POINT---RESZLETES---

Részletes indokolás

Az 1. §-hoz

Az Országgyűlés felhatalmazást ad a 2006. évi LXXVII. törvénnyel kihirdetett, a Bernben, 1980. május 9-én kelt, Nemzetközi Vasúti Fuvarozási Egyezmény (COTIF) Vilniusban elfogadott, 1999. június 3-án kelt Jegyzőkönyv szerinti szövegének (a továbbiakban: Egyezmény) módosításáról Bernben elfogadott, 2015. szeptember 29-30-án kelt Jegyzőkönyv (a továbbiakban: Jegyzőkönyv) 1-4. mellékleteinek az Egyezmény és annak D, F és G Függelékeinek módosítására vonatkozó határozata kötelező hatályának elismerésére.

A 2. §-hoz

A Jegyzőkönyv 1-4. mellékleteinek az Egyezmény és annak D, F és G Függelékeinek módosítására vonatkozó határozatainak kihirdetéséről rendelkezik.

A 3. §-hoz

Kimondja, hogy a Jegyzőkönyv 1-4. mellékleteinek az Egyezmény és annak D, F és G Függelékeinek határozatai szerinti hiteles angol nyelvű szövegét és hivatalos magyar nyelvű fordítását a törvény 1-4. mellékletei tartalmazzák.

A 4. §-hoz

A törvény hatálybalépéséről rendelkezik, továbbá megnevezi a törvény végrehajtásáért felelős minisztert.