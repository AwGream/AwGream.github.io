2021. évi CXII. törvény végső előterjesztői indokolása

az emberi alkalmazásra kerülő gyógyszerekről és egyéb, a gyógyszerpiacot szabályozó törvények módosításáról szóló 2005. évi XCV. törvény módosításáról

-----STARTING---POINT---ALTALANOS--- 

A 2004/757/IB tanácsi kerethatározat mellékletének a „kábítószer” fogalommeghatározását a metil-3,3-dimetil-2-{[1-(pent-4-én-1-il)-1H-indazol-3-karbonil]amino}butanoát (MDMB-4en-PINACA) és a metil-2-{[1-(4-fluorbutil)-1H-indol-3-karbonil]amino}-3,3-dimetilbutanoát (4F-MDMB-BICA) új pszichoaktív anyaggal kiegészítő módosításáról szóló 2021. március 12-i (EU) 2021/802 felhatalmazáson alapuló bizottsági irányelvnek [a továbbiakban: 2021. március 12-i (EU) 2021/802 felhatalmazáson alapuló bizottsági irányelv] való megfelelés érdekében szükséges az 4F-MDMB-BICA elnevezésű anyag felvétele az emberi alkalmazásra kerülő gyógyszerekről és egyéb, a gyógyszerpiacot szabályozó törvények módosításáról szóló 2005. évi XCV. törvény (a továbbiakban: Gytv.) 2. számú melléklete A) pontjában foglalt táblázat listájára.

Mivel az Egyesült Nemzetek Szervezetének (a továbbiakban: ENSZ) Kábítószer Bizottsága (CND) a 2021. április 12-16. között megtartott 64. ülésszakán 64/3. számú döntésével felvette az MDMB-4en-PINACA nevű anyagot a pszichotróp anyagokról szóló, Bécsben, az 1971. évi február hó 21. napján aláírt egyezmény II. jegyzékére, ezen anyag kábítószerré nyilvánítását a nemzetközi szerződés mellékletének módosítását kihirdető törvény tartalmazza.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1-2. §-hoz

A 2021. március 12-i (EU) 2021/802 felhatalmazáson alapuló bizottsági irányelvben foglaltak végrehajtása.

A 3. §-hoz

Az ENSZ kábítószerrel kapcsolatos nemzetközi szerződéseinek listáira került anyagokat törölni szükséges a Gytv. 2. számú mellékletéből.

-----STARTING---POINT---VEGE---

A 4. §-hoz

Hatályba léptető rendelkezés.

Az 5. §-hoz

Jogharmonizációs záradék.

Az 1. melléklethez

A 2021. március 12-i (EU) 2021/802 felhatalmazáson alapuló bizottsági irányelvnek való megfelelés az abban nevesített anyagnak a Gytv. 2. számú mellékletébe való felvételével biztosítható.