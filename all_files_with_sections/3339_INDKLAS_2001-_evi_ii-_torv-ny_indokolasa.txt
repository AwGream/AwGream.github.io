2001. évi II. törvény indokolása

a tengeri felkutatásról és mentésről szóló 1979. évi nemzetközi egyezmény kihirdetéséről

INDOKOLÁS

Az Országgyűlés 78/1999. (X. 22.) OGY határozatával egyetértett a tengeri felkutatásról és mentésről szóló nemzetközi Egyezményhez való csatlakozással, s ennek alapján a Magyar Köztársaság az egyezményhez való csatlakozási okiratot a Nemzetközi Tengerészeti Szervezet főtitkáránál letétbe helyezte. Az Egyezménynek a magyar jogrendbe illesztése törvénnyel való kihirdetés utján történik.

Az Egyezményhez való csatlakozásra az Európai Közösségek és a Magyar Köztársaság közötti jogharmonizáció keretében, az Európai Közösségek Tanácsának 83/419/EGK ajánlására került sor, amely ajánlás alapján az Egyezmény a tagállamok törvényhozásai révén az Európai Unió jogrendszerének részévé vált.