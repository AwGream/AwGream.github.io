2007. évi LXXVII. törvény indokolása

a fogyasztói árkiegészítésről szóló 2003. évi LXXXVII. törvény módosításáról

-----STARTING---POINT---ALTALANOS--- 

A fogyasztói árkiegészítésről szóló 2003. évi LXXXVII. törvény módosítása - a közösségi közlekedés középtávú átalakításáról szóló 2230/2006. (XII. 20.) Korm. határozat d) pontjában foglaltak végrehajtása érdekében - a kedvezményrendszer átalakítása, valamint a vasúti és a távolsági autóbusz-közlekedés tarifaszintjének egységesítése, a tarifastruktúra változása okán válik szükségessé. A törvény kiterjeszti a kedvezményes utazásokat a félhavi bérletekre vonatkozóan, bővíti az ingyenes utazásra jogosultak körét az Európai Gazdasági Térség állampolgárai tekintetében, valamint megszünteti az országgyűlési képviselők ingyenes utazási lehetőségét.

-----STARTING---POINT---RESZLETES---

Az 1. §-hoz

A törvény szerint a vasúti és a távolsági autóbusz támogatási tételeinek egységesítését követően a menetjegyen feltüntetett utazási távolságokra jutó fogyasztói árkiegészítési összeg kiszámításának mechanizmusa egységesedik a két alágazat esetében. A törvény a félhavi kedvezményes bérlet után igénybe vehető támogatási mértéket határozza meg. Az életkor alapján ingyenes utazásra jogosultak köre a törvény szerint kiterjesztésre kerül az Európai Gazdasági Térség állampolgáraira a 2004/38/EK irányelv és nemzetközi szerződés alapján.

A 2. §-hoz

A törvény az 1. § (3) bekezdésének EU jogszabályhoz való kapcsolódását fejezi ki.

A 3. §-hoz

A törvény Mellékletében a vasúti és a távolsági autóbusz tarifák egységesítésével összefüggésben egységesülnek a két alágazatra ezidáig kölön-külön megállapított fogyasztói árkiegészítési tételei a tarifarendelet struktúrája alapján, figyelembe véve a fajlagos tarifák kilométersávok közötti eloszlását. A távolsági tömegközlekedés menetjegyeire vonatkozó 1. utazási kedvezmény a korábbi 1. és 5. kedvezmény, a 2. utazási kedvezmény a korábbi 3. és 7. kedvezmény összevonásából adódott. A bérletek esetében a 4. utazási kedvezmény a korábbi 4. és 8. kedvezmény összevonásával került kialakításra, a 3. utazási kedvezmény pedig új elem a rendszerben: ezen típusú bérlet kedvezmény az új 4. utazási kedvezményből arányosítással adódott 67,5/90-es arány alkalmazásával. A helyi tömegközlekedés, valamint a komp- és révközlekedés kedvezményei nem változnak, mindössze számozásuk módosul.

A 4. §-hoz

A május 1-jét követően biztosított azon utazási kedvezmények esetében, amelyekre a törvény szerinti Melléklet 3. pontja lenne alkalmazandó, a szolgáltató jogosult a törvény július 1-jei hatálybalépését követően a Mellékletben szereplő árkiegészítést igényelni. Továbbá, az árkiegészítés mértékének meghatározásánál a Melléklet szerinti utazási kedvezmények új számozása kerül hivatkozásra.

Az 5. §-hoz

A törvény jogharmonizációs záradéka, amely az 1. § (3) bekezdés EU jogszabályhoz való kapcsolódását fejezi ki.

-----STARTING---POINT---VEGE---