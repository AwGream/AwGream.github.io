2005. évi LV. törvény indokolása

a köztisztviselők jogállásáról szóló 1992. évi XXIII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

A Ktv. 34. § (1) bekezdése értelmében a köztisztviselő munkateljesítményét munkakörének és a közigazgatási szerv kiemelt céljainak figyelembevételével meghatározott teljesítménykövetelmények alapján a munkáltatói jogkör gyakorlója évente mérlegelési jogkörében eljárva írásban értékeli.

A Ktv. 34. § (4) bekezdése értelmében a munkáltatói jogkör gyakorlója a (2) és (3) bekezdésben meghatározott célok alapján előre írásban megállapítja a tárgyévre vonatkozóan a köztisztviselővel szemben támasztott követelményeket (a továbbiakban: teljesítménykövetelmények). Figyelembevételükkel a munkáltatói jogkör gyakorlója legkésőbb a tárgyév végéig értékeli a köztisztviselő teljesítményét. A teljesítménykövetelmények megállapítását, az írásbeli értékelés átadását szóbeli megbeszéléshez kell kötni.

A Ktv. 34. § (6) bekezdése értelmében a jegyző, főjegyző esetében a polgármester állapítja meg a (4) bekezdésben meghatározott teljesítménykövetelményeket, értékeli teljesítményüket, és az értékelésről tájékoztatja a képviselő-testületet.

A Ktv. 6. § (2) bekezdése értelmében ha a köztisztviselő kinevezése testület hatáskörébe tartozik, a kinevezést, a felmentést és az összeférhetetlenség megállapítását, továbbá a fegyelmi eljárás megindítását és a fegyelmi büntetés kiszabását - kivéve az 51. § (2) bekezdését - a testület nem ruházhatja át.

A jegyző, főjegyző tekintetében az egyéb munkáltatói jogkör gyakorlója a polgármester. A teljesítményértékelést a Ktv. 34. § (6) bekezdése a polgármester hatáskörébe utalja, így indokolt, hogy a jegyző, főjegyző alapilletményének megemeléséről vagy csökkentéséről is a polgármester döntsön.

A 2-3. §-hoz

A Ktv. 45. § (3) bekezdése értelmében a körjegyző, illetve a körjegyzői feladatot ellátó nagyközségi, városi (megyei jogú városi) jegyző illetményének a (2) bekezdés, 46. § (4) bekezdése szerinti megállapításánál a körjegyzőséghez tartozó települések együttes lakosságszámát, illetve az érintett nagyközség vagy város és községek együttes lakosságszámát kell alapul venni.

A Ktv. 45. § (6) bekezdése értelmében a körzetközponti feladatot ellátó önkormányzat jegyzője - körzetközponti jegyző- törvény vagy kormányrendelet alapján más településekre is kiterjedő illetékességgel gyakorol államigazgatási hatáskört. A körzetközponti jegyző - kormányrendeletekben meghatározott illetékességi területtel- az 1992. évi LXVI. tv. 7/A. § (1) alapján a polgármesteri hivatal részeként okmányirodát működtet, az 1997. évi LXXVIII. tv. 52. § (2) bekezdése alapján a kiemelt építésügyi hatósági ügyekben első fokon jár el, az 1997. évi XXXI. tv. alapján gyermekvédelmi és gyámügyi igazgatási ügyekben feladat- és hatáskörét más településekre kiterjedően is ellátja.

A Ktv. a 45. § (3) bekezdésében a körjegyző, illetve a körjegyzői feladatot ellátó nagyközségi, városi (megyei jogú városi) jegyző illetményének megállapítása során figyelembe venni rendeli a feladatnövekedést, ugyanakkor a körzetközponti jegyző illetménye esetén ezt nem jeleníti meg.

A Magyar Köztársaság 2005. évi költségvetéséről szóló 2004. évi CXXXV. törvény módosította a közoktatásról szóló 1993. évi LXXIX. törvény 79. §-át, amely új feladat-és hatáskört állapít meg a kistérségi társulás székhely településének jegyzője részére.

Az egyes szociális tárgyú kormányrendeletek módosításáról szóló 376/2004. (XII. 28.) Korm. rendelet módosította a személyes gondoskodást nyújtó szociális intézmény és a falugondnoki szolgálat működésének engedélyezéséről, továbbá a szociális vállalkozás engedélyezéséről szóló 188/1999. (XII. 16.) Korm. rendeletet, 2. § (2) bekezdése is új feladatot és hatáskört állapít meg a kistérségi székhely település jegyzőjének. A Kormány szándékai szerint további államigazgatási feladat-és hatásköröket telepít a kistérségi székhely település jegyzőjének. A jelenlegi - kistérséggel kapcsolatos - adminisztratív, gazdálkodási, szervezési és törvényességi feladatokat is a kistérségi székhely település jegyzője látja el, amely jelentős terhet és felelősséget ró rá.

-----STARTING---POINT---VEGE---

A 4. §-hoz

A törvény 2005. július 1-jén lép hatályba.