2012. évi XXVIII. törvény indokolása

a hulladékgazdálkodásról szóló 2000. évi XLIII. törvény módosításáról

-----STARTING---POINT---ALTALANOS--- 

A hulladékgazdálkodásról szóló 2000. évi XLIII. törvény rendelkezéseit az egyes törvények Alaptörvénnyel összefüggő módosításáról szóló 2011. évi CCI. törvény 196. § (2) bekezdése 57. §-sal egészítette ki. E rendelkezés teljes díjemelési tilalmat jelentett a települési hulladékkezelési közszolgáltatás tekintetében.

A módosítás a települési szilárd hulladékkezelési közszolgáltatás jelenlegi rendszerét, színvonalát rendkívül jelentős mértékben és minden szempontból hátrányosan befolyásolja (pl. a szelektív gyűjtés eddigi színvonalának csökkenése, vagy megszűnése, az ürítési gyakoriság csökkenés, az illegális hulladék elhelyezés növekedése). Emellett gazdasági, versenyjogi, költségvetési és foglalkoztatáspolitikai szempontból is hátrányos. Ugyanakkor az is közpolitikai cél, hogy a lakosság terhei minél kisebb mértékben növekedjenek, ezért a központi díjszabályozásra szükség van, de a közszolgáltatási szempontok figyelembevételével.

-----STARTING---POINT---RESZLETES---

Az 1. §-hoz

A közszolgáltatás költségeinek változása, egyrészt az ágazati költségek, másrészt a végrehajtott és folyamatban lévő EU-s támogatású projektekből származó díjnövekedés miatt szükséges a jogszabály módosítása.

A törvény figyelembe veszi az európai uniós, vagy állami támogatásból (finanszírozásból) megvalósult hulladékkezelési rendszerek üzemeltetéséből adódó, szerződéses kötelezettségvállaláson alapuló, 2012. évben jelentkező többletköltségek keletkezésének tényét is.

A 2. §-hoz

A módosítás a 2012. évre speciális szabályozást tartalmaz a díjképzés és a díjmegállapítás rendjét vonatkozóan, mely az ürítési díj segítségével maximalizálja a díjat.

-----STARTING---POINT---VEGE---

A 3. §-hoz

A törvény kihirdetését követő napon lép hatályba.