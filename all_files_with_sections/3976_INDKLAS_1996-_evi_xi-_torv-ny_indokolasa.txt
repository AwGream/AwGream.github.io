1996. évi XI. törvény indokolása

a személyi jövedelemadóról szóló 1995. évi CXVII. törvény módosításáról

-----STARTING---POINT---ALTALANOS--- 

Az új személyi jövedelemadó törvény bérre vonatkozó adóelőleg számítási rendelkezései szerint a nyugdíj és a vele azonosan adózó jövedelmek mellett keresett bér esetében a bérrel arányos adójóváírás alkalmazása az adóelőleg megállapításánál a munkáltató (a bért kifizető) számára nem kötelező, csak választható, miként minden más jövedelem mellett szerzett bér esetében is.

Figyelemmel az érintett réteg korlátozott érdekérvényesítési lehetőségére, szükséges a választhatóság helyett a kötelező jelleg jogi garantálása.

-----STARTING---POINT---RESZLETES---

Az 1. §-hoz

A Javaslat megerősíti, hogy a nyugdíj és a vele azonosnak tekintett - adót nem viselő - jövedelmek esetében adóelőleget nem kell levonni.

Abban az esetben is az adótábla szerint kell adóelőleget levonnia a kifizetőnek, ha az adózó írásban nyilatkozik, hogy a várható jövedelme az adóévben nem haladja meg a 380 ezer forintot. Ismételt kifizetés esetén az esedékes adóelőleget csökkenteni kell a korábbi adóelőlegek összegével. Ha a fenti adóalapnak nyugdíj is a része akkor a nyugdíjra vonatkozó adóval kell korrigálni az adóelőleget.

A 2. §-hoz

A Javaslat kötelezően írja elő a nyugdíj és a vele azonosnak tekintett jövedelmek mellett szerzett bér adóelőlegének kiszámításához az arányos adójóváírás figyelembe vételét.

-----STARTING---POINT---VEGE---

A 3. §-hoz

A Javaslat a kihirdetéssel lép hatályba, azzal, hogy az év első napjától visszamenőlegesen lehetővé teszi a módosítás szerinti eljárásnak megfelelő korrekciót.