2013. évi CXLI. törvény indokolása

a nemzeti mobil fizetési rendszerről szóló 2011. évi CC. törvény módosításáról

-----STARTING---POINT---ALTALANOS--- 

A nemzeti mobil fizetési rendszer kialakításával és üzemeltetésével összefüggésben 2013 nyarán a Kormány a nemzeti mobil fizetési rendszerről szóló törvény végrehajtásáról szóló 356/2012. (XII. 13.) Korm. rendelet módosításával úgy döntött, hogy a nemzeti mobil fizetési rendszert kiszolgáló informatikai infrastruktúrát az elektronikus útdíj rendszer továbbfejlesztésével kell kialakítani. A Kormány ezen döntésének vitathatatlan előnye, hogy figyelembe veszi a két rendszer közel azonos informatikai igényét és logikai felépítését. Ezáltal egyrészt elkerülhető a hasonló célú párhuzamos rendszerek kifejlesztése, másrészt könnyebben összekapcsolhatóak a két rendszer szolgáltatásai is. Összességében ezzel már rövid távon is jelentős költségmegtakarítás érhető el, úgy, hogy mindeközben egy magasabb funkcionalitással rendelkező rendszer valósul meg.

Az elektronikus útdíj rendszer mögött zajló folyamatos informatikai fejlesztésekre tekintettel azonban az abból továbbfejlesztendő nemzeti mobil fizetési rendszer éles indítása - a megváltozott körülményekre való tekintettel - a törvényben jelenleg szereplő határidőben nem biztosítható megfelelően. Annak érdekében tehát, hogy az elektronikus útdíj rendszerbe történő integráció kiaknázásából eredő megnövelt funkcionalitás teljes mértékben a szolgáltatók, viszonteladók és ügyfelek rendelkezésére álljon, a nemzeti mobil fizetési rendszerről szóló 2011. évi CC. törvényben (a továbbiakban: Nmftv.) jelenleg szereplő 2013. szeptember 30-i éles indulási határidő módosítása indokolt.

-----STARTING---POINT---RESZLETES---

Az 1. §-hoz

Az általános indokolásban kifejtettekre tekintettel az Nmftv. 10. §-ának megfelelő módosítását tartalmazza a rendelkezés, a nemzeti mobil fizetési rendszer 2014. július 1-jei kötelező bevezetésével együtt ezen időpontig engedi működni a már létező piaci mobilfizetési szolgáltatásokat. A § emellett értelmezést segítő pontosításokat tartalmaz, azaz egyértelművé teszi, hogy az Nmftv. szerint igénybe vételre kötelezett valamennyi közszolgáltatás esetében egységesen ez a szabály alkalmazandó.

A módosítás emellett lehetővé teszi, hogy a nemzeti mobil fizetési rendszer - párhuzamosan a már létező piaci megoldásokkal - a kizárólagossági időszak előtt is működhessen, ezzel is elősegítve a hatékony alkalmazkodást az új rendszer bevezetéséhez, valamint a közszolgáltatók, piaci viszonteladók és igénybe vevők felkészülését.

-----STARTING---POINT---VEGE---

A 2. §-hoz

Az Nmftv.-ben szereplő határidőkkel összhangban állapítja meg a törvény hatálybalépését.