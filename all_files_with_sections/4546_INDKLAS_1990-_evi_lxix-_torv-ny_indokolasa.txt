1990. évi LXIX. törvény indokolása

a polgármesteri tisztség ellátásának egyes kérdéseiről szóló 1990. évi LXVII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

A polgármesteri tisztség ellátásának egyes kérdéseiről szóló 1990. évi LXVII. törvény részletes vitájában az Országgyűlés egymást kizáró rendelkezéseket szavazott meg. Az ellentmondás a törvény 2. §-ának megszavazott (2) bekezdése, és ugyanezen szakasz bizottsági módosító indítványok alapján megszavazott (3) és (4) bekezdése között áll fenn. Mivel a két szabály egymást kizárja, ezért az ellentmondás feloldására és a törvény belső összefüggéseinek megőrzése céljából a törvény 2. §-ának (2) bekezdése helyébe a Javaslat beépíti a módosítási indítványt.

A 2. §-hoz

Az 1990. évi LXVII. törvény rendelkezései szerint a képviselőtestület hozzájárulásával a polgármester állami vállalatnál vezető tisztséget tölthet be.

Indokolatlan, hogy a döntően magánszférába tartozó gazdasági társaságok vezető tisztségviselői ennél hátrányosabb helyzetbe kerüljenek, ezért a Javaslat lehetővé teszi, hogy a polgármesterek - a képviselőtestület hozzájárulásával - gazdasági társaságokban betölthessenek vezető tisztséget.

-----STARTING---POINT---VEGE---

A 3. §-hoz

A hatálybalépés időpontja egybeesik a polgármesteri tisztség ellátásának egyes kérdéseiről szóló 1990. évi LXVII. törvény hatályba lépésének napjával.