2016. évi LXIII. törvény indokolása

a közbeszerzésekről szóló 2015. évi CXLIII. törvény módosításáról

-----STARTING---POINT---ALTALANOS--- 

A közbeszerzésekről szóló 2015. évi CXLIII. törvény (a továbbiakban: Kbt.) 2015. november 1. napján lépett hatályba. A hatálybalépés óta eltelt időszak gyakorlati tapasztalatai alapján szükségesnek mutatkozott a támogatásból megvalósuló beszerzésekre vonatkozó rendelkezések pontosítása, a vissza nem térítendő támogatások tekintetében.

-----STARTING---POINT---RESZLETES---

Az 1. §-hoz

A Kbt. kiegészül egy új rendelkezéssel, miszerint a Kormány egyedi határozatban dönthet azon közbeszerzési eljárások eseteiről, amelyek során az ajánlatkérők mentesülnek a szóban forgó, kartellezéssel kapcsolatos kötelező kizáró ok alkalmazása alól. A Kbt. 62. § (1) bekezdés n) pontjának eredeti célja így a továbbiakban is érvényesülhet, amellett, hogy a módosítással azon közbeszerzések esetében, amelyek piacán a verseny korlátozott (mert a potenciális gazdasági szereplők többsége a szóban forgó kizáró ok hatálya alatt áll), a Kormány a verseny megfelelő biztosítása érdekében egyedi határozatban mentesítheti az ajánlatkérőket a kizáró ok alkalmazása alól.

A rendelkezés ebben a formában tartalmazza azokat a feltételeket is, amelyek fennállása mellett az ajánlatkérő kérheti a Kormány egyedi határozatával történő felmentést. Garanciális jelleggel bír, hogy felmentésre irányuló kezdeményezést csak a közbeszerzési eljárás megkezdését megelőzően nyújthat be az ajánlatkérő, és nem kérheti akkor, ha az eljárással érintett piac gazdasági szereplői (vagyis azok a gazdasági szereplők, amelyek az ajánlatkérő előzetes piackutatása alapján várhatóan képesek lennének a szerződést teljesíteni) jelentős része a kizárással nem érintett. Szükséges kiemelni, hogy „a közbeszerzési eljárással érintett piac gazdasági szereplőinek jelentős része” számítása során nem minősül kizárt gazdasági szereplőnek az a gazdasági szereplő, amely öntisztázás alapján nem zárható ki a közbeszerzési eljárásból.

A Kormány transzparens és átlátható módon, egyedi esetekben dönt a verseny biztosítása érdekében a szóban forgó kizáró ok alkalmazásának mellőzéséről. Azokban a különös esetekben, amelyekben a Gazdasági Versenyhivatal bírságolásának eredményeként egy adott közbeszerzési piac gazdasági szereplőinek jelentős része nem vehet részt a közbeszerzésekben, a kötelező kizáró ok alkalmazása végső soron kizárja a közbeszerzésekben biztosítandó versenyt.

A Kormány egyedi döntése nemcsak az átláthatóság és a felmentés kivételes alkalmazásának biztosítása érdekében szükséges, hanem figyelemmel van az uniós közbeszerzési irányelvek szabályaira is. A 2014/24/EU irányelv 57. cikk (4) bekezdése alapján ugyanis a tagállamok dönthetnek arról, hogy kötelező-e többek között a Kbt. 62. § (1) bekezdés n) pontja szerinti kizáró ok alkalmazása. Jelen esetben a tagállami döntés kompetenciáját a törvény felhatalmazása alapján a Kormány gyakorolja.

A 2. §-hoz

Hatálybalépéshez kapcsolódó átmeneti rendelkezés.

A 3. §-hoz

A módosítás pontosítja a Kbt. 5. § (3) bekezdését és rögzíti, hogy a Kbt. érintett rendelkezése csak a vissza nem térítendő támogatások esetében alkalmazandó, azonban az ún. visszatérítendő támogatások, illetve az ún. kombinált pénzügyi eszközök esetében nem.

-----STARTING---POINT---VEGE---

A 4. §-hoz

Hatálybalépésről rendelkezik.

Az 5. §-hoz

Európai uniós közbeszerzési irányelveknek való megfelelésről rendelkezik.