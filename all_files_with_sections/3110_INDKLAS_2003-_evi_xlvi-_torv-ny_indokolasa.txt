2003. évi XLVI. törvény indokolása

a pártok működéséről és gazdálkodásáról szóló 1989. évi XXXIII. törvény módosításáról

-----STARTING---POINT---ALTALANOS--- 

A pártok a társadalmi élet szerves részét képezik; olyan társadalmi szervezetek, amelyek, az Alkotmány szerint, részt vesznek a népakarat kialakításában és kinyilvánításában. Legfőbb céljuk, hogy képviselőik útján jelen legyenek, illetve meghatározó szerepet töltsenek be a közhatalomban. Ezen túlmenően azonban, mint meghatározott, koherens eszmerendszer, értékrend köré szerveződő politikai szervezetek, fontos céljuknak tekintik ezen eszméknek, értékeknek az állampolgárokkal történő megismertetését, népszerűsítését, a politikai kultúra minőségének emelését is. Napjainkban különösen fontos a pártok és az állampolgárok kapcsolatának erősítése, a pártok társadalmi fontosságának széles körben történő bemutatása. A pártok mellett létrehozandó alapítványok részben ezt az állampolgári tájékoztatást, ismeretterjesztést, képzést hívatottak szolgálni.

A politikai közélet, a politikai kultúra fejlesztése, a pártok hatékony, tudományos megalapozottságú, a 21. század követelményeinek megfelelő, európai színvonalú működésének biztosítása érdekében fontos, hogy mellettük tudományos kutatóműhelyek, a politikai képzést szolgáló központok jöhessenek létre. Ezek a professzionális politika olyan szellemi bázisaiként működhetnek, amelyek tudományos tevékenységükkel, kutatómunkájukkal, a politikai gyakorlat számára készített javaslataikkal nemcsak egy-egy párt, de a törvényalkotás és a végrehajtás egészének jobb, hatékonyabb, a közjót fokozottabban szolgáló működéséhez járulhatnak hozzá.

Nyugat-Európában (Ausztriában, Németországban, Olaszországban, stb.) már évtizedek óta működnek ilyen az állami költségvetésből finanszírozott alapítványok és hatékonyan járulnak hozzá a politikai kultúra fejlesztéséhez.

A párttörvény új fejezete teremti meg a jogi alapot egy önálló, a pártok működését segítő, tudományos, ismeretterjesztő, kutatási, oktatási tevékenységet végző alapítványokról szóló törvény megalkotásához, egyben jelzi, hogy a pártok működésével való szoros összefüggés kapcsán az Alkotmány előírása szerint ennek elfogadásához is a jelenlévő országgyűlési képviselők kétharmadának szavazata szükséges.

A fentiekben felsorolt érvek indokolják, hogy ezek az újonnan létrejövő, közcélt szolgáló alapítványok az állami költségvetésből kapjanak támogatást. A párt csak egyetlen költségvetési támogatásra jogosult alapítványt hozhat létre, ez azonban nem érinti a párt által a párttörvény szerint korábban alapított, illetve a jövőben létrehozandó egyéb alapítványt.

-----STARTING---POINT---RESZLETES---

-----STARTING---POINT---VEGE---