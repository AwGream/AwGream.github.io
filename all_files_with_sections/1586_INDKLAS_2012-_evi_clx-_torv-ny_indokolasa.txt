2012. évi CLX. törvény indokolása

az államháztartásról szóló 2011. évi CXCV. törvény módosításáról

-----STARTING---POINT---ALTALANOS--- 

A költségvetés elfogadásának egyes szabályait pontosító rendelkezések.

-----STARTING---POINT---RESZLETES---

Az 1. §-hoz

A törvény megteremti annak a lehetőségét, hogy a költségvetés fejezetek bevételi és kiadási főösszegét megállapító határozat elfogadását követően a Kormány a főösszegek módosítását is tartalmazó módosító javaslatot nyújthasson be az Országgyűlés elé abban a kivételes esetben, amennyiben a Kormánynak olyan kötelezettségei keletkeznek, amelyet köteles átvezetni a költségvetési törvényjavaslaton. Ilyen módosító javaslat csak az alábbi esetekben terjeszthető elő:

a) ha a Költségvetési Tanács költségvetésről alkotott véleménye ezt szükségessé teszi,

b) nemzetközi szervezettel megkötésre kerülő szerződés alapján az feltétlenül szükséges,

c) ha az Alkotmánybíróság, az Európai Unió Bírósága, illetve más bíróság döntése alapján az állam által teljesítendő olyan mértékű fizetési kötelezettség keletkezik, melyre a megállapított kiadási főösszegek nem biztosítanak kellő fedezetet,

d) továbbá, ha a Magyarországgal szemben fennálló túlzott hiány eljárás megszüntetése érdekében az szükséges.

-----STARTING---POINT---VEGE---

A 2. §-hoz

A törvény hatálybalépésével kapcsolatos rendelkezést tartalmaz.