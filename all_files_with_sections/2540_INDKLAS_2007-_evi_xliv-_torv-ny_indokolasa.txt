2007. évi XLIV. törvény indokolása

egyes, a gyermek- és fiatalkorúak egészségének védelmét szolgáló törvényi rendelkezések módosításáról

-----STARTING---POINT---ALTALANOS--- 

A dohányzás és a szeszesital fogyasztás egészségre ártalmassága közismert. A korán kialakuló fizikai- és lelki függés hosszútávon komoly betegségeket - így többek között tüdőrákot, szívbetegséget - okozhat.

A jogi szabályozásban különös figyelmet kell fordítani a gyermekek és fiatalkorúak egészségének védelmére. A megelőzés tehát jóval hatékonyabb és költségkímélőbb egészségvédelmi módszer.

A hatályos jogi szabályozás - így a nemdohányzók védelméről szóló 1999. évi XLII. törvény - nem biztosít kellő védelmet a 18. életévét be nem töltött személyek tekintetében, hiszen mindössze a dohánytermék részükre történő árusításának tilalmát mondja ki, továbbá hozzá fűződő jogkövetkezményként fogyasztóvédelmi bírság kiszabását helyezi kilátásba.

A fogyasztóvédelmi bírság kiszabásának módjáról a 1997. évi CLV. törvény rendelkezik, az abban foglaltak szerint, annak mértékét az eset összes körülményeire tekintettel kell meghatározni.

Jelenleg a kiskereskedelemben végzett jövedéki termékek árusításának feltételeit a 4/1997. (I. 22.) Korm. rend. tartalmazza, a területileg illetékes jegyző hatáskörébe utalva a működési engedély kiadását, amely a jövedéki termékek árusítására biztosít lehetőséget.

Jelen módosítás célja az, hogy a jogszabályi tilalmat megszegő kereskedő működési engedélyének dohány- és alkoholtermék árusítására jogosító rendelkezése a fogyasztóvédelmi hatóság intézkedése eredményeképpen visszavonásra kerüljön.

Az ismételt jogsértés maga után vonhatja az üzlet legfeljebb 30 napra való bezárását. E határozat a fellebbezésre tekintet nélkül végrehajtható.

-----STARTING---POINT---RESZLETES---

-----STARTING---POINT---VEGE---