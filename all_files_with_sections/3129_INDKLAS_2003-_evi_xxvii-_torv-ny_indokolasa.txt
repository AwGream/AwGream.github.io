2003. évi XXVII. törvény indokolása

a Magyar Köztársaság minisztériumainak felsorolásáról szóló 2002. évi XI. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1-2. §-hoz

A Magyar Köztársaság minisztériumainak felsorolásáról szóló 2002. évi XI. törvény a területfejlesztéssel, a területrendezéssel és az idegenforgalom irányításával kapcsolatos hatásköröket a Miniszterelnöki Hivatalt vezető miniszterhez telepítette. E törvényi rendelkezést leszámítva az említett hatásköröknek a kormányzati munkamegosztás rendszerében való elhelyezése nem igényel törvényi szabályozást. A kormányzati felelősségi rend meghatározása, a hatáskör gyakorlójának kijelölése olyan munkaszervezési, feladatelosztási intézkedések, amelyek céljuknál, tartalmuknál és felelősségi vonzatuknál fogva a Kormány jogkörébe tartoznak. Erre tekintettel a szóban forgó hatásköri rendelkezés további fenntartása nem indokolt.

A törvény a területfejlesztési, területrendezési és idegenforgalmi hatáskörök érdemi tartalmát nem érinti, és nem eredményezi a minisztériumi struktúra törvényileg szabályozott rendszerének megbontását sem.

A törvény szerinti módosítás eredményeként az említett feladatokat ellátó miniszter kijelölése a Kormány hatáskörében valósulhat meg. Ennek megfelelően a módosítás a hatáskör tényleges gyakorlója tekintetében nem tartalmaz szabályozást.

-----STARTING---POINT---VEGE---

A 3. §-hoz

A törvény e rendelkezésének (2) bekezdése a területfejlesztési és területrendezési hatáskörökkel összefüggésben a tulajdonosi jogkört gyakorló miniszter személyét érintően tartalmazza a privatizációs törvény kapcsolódó jellegű, technikai tartalmú módosítását.