2010. évi XXXV. törvény indokolása

a Büntető Törvénykönyvről szóló 1978. évi IV. törvény módosításáról

-----STARTING---POINT---ALTALANOS--- 

A törvény alapjaiban újraszabályozza a Büntető Törvénykönyvről szóló 1978. évi IV. törvény (a továbbiakban: Btk.) 212/A. §-a szerinti egyesülési joggal visszaélés tényállását.

-----STARTING---POINT---RESZLETES---

Az 1. §-hoz

A törvény értelmében a feloszlatott társadalmi szervezet vezetésében való részvétel büntetése nem vétség és egy évig, hanem bűntett és három évig terjedő szabadságvesztés. Ennek a halmazati szabályok alkalmazása szempontjából van jelentősége, hiszen a tényállás szubszidiárius, vagyis csak akkor alkalmazható, ha súlyosabb bűncselekmény nem valósul meg. Azzal, hogy a büntetési tétel három évig terjedő szabadságvesztés, mindazon bűncselekményekkel halmazat állapítható meg, amelyek nem büntetendők súlyosabban mint három év.

Emellett a törvény új elkövetési magatartásként büntetni rendeli a feloszlatott társadalmi szervezet működésében való részvételt is, amennyiben az a köznyugalom megzavarására alkalmas módon történik.

A köznyugalom megzavarására alkalmasság biztosítja, hogy a rendelkezés megfeleljen az ultima ratio követelményének és biztosítja a különbséget az egyes szabálysértésekről szóló 218/1999. (XII. 28.) Korm. rendelet 10/C. § (2) bekezdésében foglalt szabálysértéstől. A törvény nem követeli meg a köznyugalom megzavarásának bekövetkezését, elegendő, ha a feloszlatott társadalmi szervezet működésében való részvétel objektíve alkalmas erre. A köznyugalom megzavarására alkalmasság fennállását mindig a konkrét ügyekben egyedileg kell megvizsgálni.

A törvény jelentős újítása továbbá büntetni rendeli, ha valaki a bíróság által feloszlatott társadalmi szervezet vezetéséhez vagy működéséhez szükséges, vagy azt könnyítő feltételeket biztosítja, vagy ahhoz anyagi eszközöket szolgáltat. Ezzel az egyesülési joggal visszaélés egyes előkészületi jellegű cselekményei is büntetőjogi szankcionálást tesznek lehetővé.

-----STARTING---POINT---VEGE---

A 2. §-hoz

A törvény 2010. május 1-jén lép hatályba.