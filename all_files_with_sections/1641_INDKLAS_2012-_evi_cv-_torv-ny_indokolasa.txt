2012. évi CV. törvény indokolása

a vízgazdálkodásról szóló 1995. évi LVII. törvény módosításáról

-----STARTING---POINT---ALTALANOS--- 

A törvény célja a mezőgazdasági termelés területén energiahasznosítás céljából kitermelt termálvíz visszatáplálási kötelezettség felfüggesztéséről szóló 1002/2012. (I. 11.) Korm. határozatban foglaltaknak megfelelően, a mezőgazdasági termelés területén a termálvíz visszatáplálási kötelezettségének felfüggesztése 2015. június 30-ig terjedő időszakra.

A fóliás és az üvegházi meleghajtatásos termesztés gazdaságos fenntartását, piaci bővítésének lehetőségét - klimatikus adottságaink miatt - nagymértékben az energiaárak határozzák meg. A hagyományos energiahordozók magas árszínvonala komoly költségnövelő tényező, amely mellett ma már jövedelmező növény- és üvegházi termelés nem lehetséges Magyarországon. A vízgazdálkodásról szóló 1995. évi LVII. törvény 2004-től kezdődően és jelenleg is az energetikai célra kitermelt termálvíz visszatáplálásának kötelezettségét írja elő, amely a kertészeti termelésben - a visszatápláló létesítmények magas beruházási költsége miatt - a geotermikus energiahasznosításban érintett felhasználók többségének ellehetetlenülését és az ágazat versenyhátrányát okozza, ezért rövid távú, átmeneti megoldásként kerül felfüggesztésre a visszatáplálási kötelezettség.

-----STARTING---POINT---RESZLETES---

Az 1. §-hoz

A vízgazdálkodásról szóló 1995. évi LVII. törvény (a továbbiakban: Vgtv.) 15. § (3) bekezdésének módosításával teremtődik meg a lehetőség, hogy a kizárólag energia hasznosítás céljából kitermelt termálvizek általános visszatáplálási kötelezettsége alól kivételként lehessen meghatározni a mezőgazdasági termelés területén, a kizárólag energiahasznosítás céljából történő termálvíz kitermelést.

A 2. §-hoz

A törvény 2. §-ában foglalt rendelkezés lehetőséget teremt arra, hogy - a termálvíz energiáját használó magyar fóliás és üvegházi kertészetek működésének fenntartása, továbbá ezen termelőágazat versenyhátrányának megakadályozása céljából - kérelemre a vízügyi hatósági feladatokat ellátó szerv engedélyezze a visszatáplálási kötelezettség nélküli, kizárólag energiahasznosítás céljából történő kitermelést a mezőgazdasági termelés területén.

A 3. §-hoz

A törvény 3. §-ával a Vgtv.-be épített fogalmak teszik lehetővé a „mezőgazdasági termelés”, valamint a „kizárólag energiahasznosítási célú termálvíz hasznosítás a mezőgazdasági termelés területén” kifejezések pontos értelmezését.

A 4. §-hoz

A törvény 4. §-a értelmében a jelen módosítással beépített módosítások 2015. július 1-jén hatályukat vesztik, tekintettel arra, hogy a mezőgazdasági termelés területén energiahasznosítás céljából kitermelt termálvíz visszatáplálási kötelezettség felfüggesztéséről szóló 1002/2012. (I. 11.) Korm. határozatban foglalt rendelkezések alapján ezen rendelkezések átmeneti jellegűek.

-----STARTING---POINT---VEGE---

Az 5. §-hoz

Az 5. § a hatálybalépésről rendelkezik.