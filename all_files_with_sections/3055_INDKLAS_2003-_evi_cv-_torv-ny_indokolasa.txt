2003. évi CV. törvény indokolása

az új szövetkezetekről szóló 2000. évi CXLI. törvény módosításáról

-----STARTING---POINT---ALTALANOS--- 

A Kormány programjának 14.4.12. pontjában vállalta, hogy biztosítja a szövetkezés szabadságát, ezért módosítja a szövetkezeti törvényt, s javítja a szövetkezeti gazdálkodás jogi feltételeit.

A kormányprogramban foglaltak szerint elkezdődött a szövetkezeti szabályozás átfogó felülvizsgálata, amelynek befejezéséig is biztosítani kell valamennyi szövetkezet számára a megfelelő működési feltételeket a legégetőbb problémák megoldásával.

Ennek érdekében a következő területeken indokolt az új szövetkezetekről szóló 2000. évi CXLI. törvény (a továbbiakban: Uszt.) megváltoztatása:

-----STARTING---POINT---RESZLETES---

Az 1. §-hoz

Az Európai Unió tagországaiban is hagyomány, hogy a különféle területeken tevékenykedő szövetkezetek létrehozzák saját érdekképviseleti szerveiket. Magyarországon az egyesülési jogról szóló 1989. évi II. törvény erre szintén lehetőséget ad.

A szövetkezetek érdekképviseleti szervei számára biztosítani kell azt, hogy véleményük a szövetkezeteket érintő szabályozásokkal kapcsolatosan megjelenjenek a döntésre jogosult államhatalmi vagy közigazgatási szerv előtt, akár egyetértés, akár különvélemény formájában. Erre adna lehetőséget az Uszt. 88/A. §-sal történő kiegészítése.

A szövetkezeti érdekképviseletet korábban is megillette ez a széles körű véleményalkotási jog a szövetkezetekről szóló 1992. évi I. törvény (a továbbiakban: Szvt.) 113. §-ában foglaltak alapján, amelyet hatályon kívül helyezett az Uszt., azon indokolással, hogy a törvény nem kíván a továbbiakban lehetőséget biztosítani a szövetkezeti szövetségeknek arra, hogy az Országgyűléshez benyújthassák véleményüket az őket érintő jogszabály-tervezetekről.

Kifejezetten szövetkezeti kérdésekben a szövetkezeti szövetségek, illetve a szövetkezeti szövetségek által létrehozott közös, országos érdekképviseleti szerv véleményét ki kell kérni, s egyet nem értés esetén azt a Kormánynak, illetve az Országgyűlésnek be kell mutatni. A tervezet biztosítja továbbá ezen szervek számára azt, hogy jogszabályok megalkotását kezdeményezzék azzal, hogy az Országgyűlés és a Kormány hatáskörébe tartozó, valamennyi szövetkezeti ágazatot érintő kérdésben a szövetkezeti szövetségek által alapított országos szövetség jogosult erre.

Jelenleg nagy számban működik mindkét szövetkezeti törvény szerint alakult szövetkezet, az érdekképviseleti szerveik számára egyformán biztosítani kell a véleményalkotás lehetőségét.

Az Uszt. a szövetkezetek érdekképviseleti szerveit szövetkezeti szövetségként, illetve az ezek által alapított szervezetet országos szövetségként nevesíti. A két szövetkezeti törvény által használt, eltérő megnevezések ugyanazt a tartalmat hordozzák, összhangban az egyesülési jogról szóló 1989. évi II. törvényben foglaltakkal.

A 2-3. §-hoz

Az Uszt. szerint 2001. január 1-jét követően új szövetkezetet csak e törvény rendelkezései szerint lehet alapítani. A meglévő szövetkezetek számára 2006. december 31. napjáig adott haladékot az Uszt. arra, hogy alapszabályukat a megváltozott normákhoz igazítsák, ennek során a korábbi üzletrésztőkét a részjegytőke részeként mutassák ki, vásárolják meg a kívülálló üzletrész-tulajdonosok üzletrészét és azt vonják be. Az a szövetkezet, amelyik az öt év leteltéig nem módosítja ennek megfelelően az alapszabályát, jogutód nélkül megszűnik a törvény erejénél fogva.

Az Uszt. ezen rendelkezései különösen hátrányosan érintik azokat a szövetkezeteket, amelyek az Szvt. szabályai szerint alakultak és működnek, főként a megszűnéssel fenyegető szankció miatt.

Az Uszt. a kívülálló üzletrész-tulajdonosoknak eladási kötelezettséget nem írt elő, így ha a tulajdonos nem kívánja értékesíteni üzletrészét a szövetkezetnek, úgy annak gazdasági társasággá kell átalakulnia, vagy egyszerűen megszűnik a törvény erejénél fogva. Ugyanez a helyzet áll elő akkor is, ha a tulajdonos felkutathatatlan, s emiatt nem képes a szövetkezet az üzletrész megvásárlására. Tehát olyan feltételtől függ a szövetkezet léte, amely a szövetkezet által egyoldalúan teljesíthetetlen.

Ezek a rendelkezések sértik a versenysemlegesség és a jogbiztonság elvét, ezért a törvény módosítja az Uszt. 89. §-a (3) bekezdését, valamint hatályon kívül helyezi a (4)-(5) bekezdéseit és a 94. § (2) bekezdését.

Figyelembe véve, hogy az Uszt. alapján eddig mintegy 5-600 szövetkezet alakult meg, s ezek további működésének a zavartalanságát is biztosítani kell.

-----STARTING---POINT---VEGE---