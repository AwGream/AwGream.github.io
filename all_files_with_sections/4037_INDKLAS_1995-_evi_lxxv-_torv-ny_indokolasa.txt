1995. évi LXXV. törvény indokolása

a Magyar Köztársaság és a Francia Köztársaság közötti egyetértésről és barátságról Párizsban, 1991. szeptember 11-én aláírt szerződés kihirdetéséről

INDOKOLÁS

a Magyar Köztársaság külügyminisztere és a Francia Köztársaság külügyminisztere Párizsban, 1991. szeptember 11-én írta alá a két állam közötti egyetértésről és barátságról szóló Szerződést.

Az Országyűlés 31/1992. (VI. 12.) OGY számú határozatával erősítette meg a Szerződést. A Szerződés 1992. november 26-án lépett hatályba.

A nemzetközi szerződésekkel kapcsolatos eljárásról szóló 1982. évi 27. tvr. 13. szakaszának (1) bekezdése alapján az Országgyűlés által megerősített szerződéseket törvénnyel kell kihirdetni.

A törvény a kihirdetését követő 8. napon lép hatályba, rendelkezéseit azonban a Szerződés hatályba lépése napjától, 1992. november 26-tól kell alkalmazni.