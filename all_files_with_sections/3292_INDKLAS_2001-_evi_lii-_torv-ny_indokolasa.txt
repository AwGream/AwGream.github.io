2001. évi LII. törvény indokolása

a társadalombiztosítás ellátásaira és a magánnyugdíjra jogosultakról, valamint e szolgáltatások fedezetéről szóló 1997. évi LXXX. törvény módosításáról

-----STARTING---POINT---ALTALANOS--- 

A gyermeknevelési támogatás (GYET) 1993-ban történt bevezetésekor azon három vagy több gyermekes családok támogatása volt a jogalkotó célja, akiknek a legkisebb gyermek életkora alapján már nem járhatott GYES vagy GYED, ugyanakkor szociális helyzetük indokolta a további állami segítségnyújtást. Maga a vonatkozó törvény indokolása is a „GYES-meghosszabbítása”-ként említi ezt az ellátási formát.

Ennek ellenére, a gyermeknevelési támogatás igénybevételének jogkövetkezményei nem mindenben egyeznek meg a GYES-re vonatkozó rendelkezésekkel. Példa erre az 1997. évi LXXX. törvény 8. §-a, amelyben a biztosítás szünetelésére vonatkozó rendelkezések között, a kivételek felsorolásakor kimaradt a fizetés nélküli szabadságnak gyermeknevelési támogatásra jogosultság miatt történt igénybe vétele. Ez azt jelenti, hogy a gyermeknevelési támogatásban részesülő édesanya további gyermekvállalás esetén már nem lesz jogosult pld. terhességi-gyermekágyi segélyre, GYED-re stb., mivel ezek igénybevételének feltétele minden esetben a megfelelő biztosítási jogviszony fennállása.

Azok a munkavállalók tehát, akik jogosultak volnának gyermeknevelési támogatásra, ezt nem vehetik igénybe anélkül, hogy biztosítási jogviszonyuk meg ne szakadna, és így pont azok kerülnek hátrányos helyzetbe, akik a gyermekeik vállalása előtt munkaviszonyban álltak, majd pedig az ő ellátásuk, egészséges nevelésük érdekében vállalták a hosszabb otthonlétet és az ezzel járó szerényebb anyagi körülményeket.

-----STARTING---POINT---RESZLETES---

-----STARTING---POINT---VEGE---