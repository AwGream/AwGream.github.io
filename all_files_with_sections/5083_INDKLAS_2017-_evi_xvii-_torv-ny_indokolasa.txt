2017. évi XVII. törvény indokolása

az egyrészről az Európai Unió és tagállamai, másrészről Kolumbia és Peru közötti kereskedelmi megállapodáshoz Ecuador csatlakozásának figyelembevétele céljából csatolt Csatlakozási Jegyzőkönyv kihirdetéséről

-----STARTING---POINT---ALTALANOS---

Általános indokolás

A több évig tartó tárgyalássorozatot követően az Európai Unió és tagállamai, másrészről Kolumbia és Peru között létrejött szabadkereskedelmi megállapodást 2012. június 26-án írták alá, amit a 2012/735/EU Tanácsi határozat hirdetett ki. Ezt a megállapodás Magyarországon a 2013. évi CLXX. törvény kihirdette ki.

Ecuador a megállapodáshoz való csatlakozási szándékának jelzése után megkezdett tárgyalások eredményeként az megállapodás értelmében létrehozott kereskedelmi bizottság 2016. február 8-án elfogadott. A Csatlakozási Jegyzőkönyvnek az EU és tagállamai, valamint Ecuador, Kolumbia és Peru részéről való aláírására 2016. november 11-én került sor Brüsszelben. A Tanács (EU) 2016/2369 (2016. november 11.) az egyrészről az Európai Unió és tagállamai, másrészről Kolumbia és Peru közötti kereskedelmi megállapodáshoz csatolt, Ecuadornak a kereskedelmi megállapodáshoz való csatlakozásának figyelembevétele céljából készült csatlakozási jegyzőkönyvnek az Unió nevében történő aláírásáról és ideiglenes alkalmazásáról szóló határozata értelmében az Európai Unió a maga részéről 2017. január 1-től ideiglenesen alkalmazza. A Csatlakozási Jegyzőkönyv megkötéséről szóló tanácsi határozathoz az Európai Parlament 2016. december 14-én adta egyetértését.

A Csatlakozási Jegyzőkönyv célja annak biztosítása, hogy Ecuador maradéktalanul részt vehessen a hatályban maradó EU-Kolumbia-Peru kereskedelmi megállapodásban.

Ennek megfelelően a jelen előterjesztésben szereplő Csatlakozási Jegyzőkönyv alapján Ecuador a kereskedelmi megállapodás szerződő felévé válik, így a megállapodás szerződő feleinek jegyzéke kiegészül Ecuadorral. A Kiegészítő Jegyzőkönyv alapján a kereskedelmi megállapodás rendelkezései alkalmazandók azon Ecuadorból az Európai Unióba, illetve az Európai Unióból Ecuadorba exportált árukra és szolgáltatásokra, amelyek megfelelnek a Megállapodás rendelkezéseinek.

A nemzetközi megállapodásokhoz csatolt jegyzőkönyveket az Nsztv. alapján törvénnyel kell kihirdetni

-----STARTING---POINT---RESZLETES---

Részletes indokolás

A 1. §-hoz

Az Nsztv. 7. § (1) bekezdésének a) pontjára és (2)-(3) bekezdésére figyelemmel, a Csatlakozási Jegyzőkönyv kötelező hatályának elismerésére az Országgyűlés ad felhatalmazást, és az törvénnyel kerül kihirdetésre.

A 2. §-hoz

A Csatlakozási Jegyzőkönyvet az Nsztv. 9. §-a értelmében törvénnyel szükséges kihirdetni.

A 3. §-hoz

A Csatlakozási Jegyzőkönyv hiteles magyar nyelvű szövegét tartalmazza.

A 4. §-hoz

A Csatlakozási Jegyzőkönyv 27. cikk (3) bekezdése szerint „E jegyzőkönyv az Uniós Fél és az egyes aláíró andoki országok között az azt követő hónap első napján lép hatályba, hogy beérkezett a (2) bekezdésben említett utolsó értesítés az Uniós Fél és az adott aláíró andoki ország tekintetében.”

A Csatlakozási Jegyzőkönyv hatálybalépésének naptári napját, továbbá a kihirdető jogszabálynak a Csatlakozási Jegyzőkönyv kihirdetéséről rendelkező 2-3. § hatálybalépésének naptári napját a külpolitikáért felelős miniszter annak ismertté válását követően a Magyar Közlönyben közzétett közleményével állapítja meg.