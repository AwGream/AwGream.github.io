2015. évi LXXXVIII. törvény indokolása

a Magyar Fejlesztési Bank Részvénytársaságról szóló 2001. évi XX. törvény módosításáról

-----STARTING---POINT---ALTALANOS--- 

A törvény célja a QUAESTOR Pénzügyi Tanácsadó Zártkörűen Működő Részvénytársaság tekintetében a banktitoknak nem minősülő adatok körének kiszélesítése annak érdekében, hogy a QUAESTOR vállalatcsoport által elkövetett visszaélések háttere a közvélemény számára megismerhetővé váljon.

Ez a közügyek átláthatóságát is szolgálja, hiszen 2010 előtt állami tulajdonú hitelintézet, az MFB Zrt. nyújtott finanszírozást a QUAESTOR vállalatcsoport egyik tagjának.

A QUAESTOR vállalatcsoport élén a QUAESTOR Pénzügyi Tanácsadó Zártkörűen Működő Részvénytársaság áll, így indokolt, hogy ezen cég közvetlen és közvetett tulajdonában álló társaságok ügyletei nyilvánosságra kerüljenek.

-----STARTING---POINT---RESZLETES---

Az 1. §-hoz

A rendelkezés értelmében nem minősül banktitoknak a QUAESTOR Pénzügyi Tanácsadó Zártkörűen Működő Részvénytársaság, továbbá a közvetlen vagy közvetett részesedésével működő gazdasági társaságok MFB tv.-ben meghatározott pénzügyi szolgáltatások igénybevételére vonatkozó ügyleteihez kapcsolódó szerződés, biztosítéki szerződés, az ügyletekhez kapcsolódó igényérvényesítési eljárások irata, valamint a döntés-előkészítés és a döntéshozatal során keletkezett irat és adat.

A 2. §-hoz

Az átmeneti rendelkezés szerint a rendelkezést a már megkötött ügyletekre is alkalmazni kell.

-----STARTING---POINT---VEGE---

A 3. §-hoz

Hatályba léptető rendelkezés.