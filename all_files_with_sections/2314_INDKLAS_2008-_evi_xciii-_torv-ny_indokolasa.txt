2008. évi XCIII. törvény indokolása

a Magyar Köztársaság 2008. évi költségvetéséről szóló 2007. évi CLXIX. törvény módosításáról

-----STARTING---POINT---ALTALANOS---

Általános indokolás

A 2008. évi költségvetési törvényt módosító törvény célja, hogy a nemzetközi pénzügyi piacokon kialakult válsághelyzet kezelésére szolgáló, a pénzügyi közvetítőrendszer stabilitásának erősítéséről szóló törvényt kiegészítve megteremtse az esetleges állami beavatkozás költségvetési elszámolási szabályait.

-----STARTING---POINT---RESZLETES---

Részletes indokolás

Az 1. §-hoz

A pénzügyi közvetítőrendszer stabilitásának erősítéséről szóló törvény feltételrendszerének megfelelően az Állam összességében 300 milliárd forintot fordíthat hitelintézetben történő tőkeemelésre.

A tőkeemelést szolgáló kifizetéseket az állami vagyonnal kapcsolatos költségvetési kiadások között kell elszámolni annak ellenére, hogy e tőkeemelés - az állami vagyonról szóló törvény rendelkezéseitől eltérően - nem a Vagyongazdálkodási Tanács, hanem az államháztartásért felelős miniszter hatáskörébe tartozik. Amennyiben történik ilyen kifizetés, ennek összegével az állami vagyonnal kapcsolatos kiadásokat tartalmazó költségvetési fejezet, és így a központi költségvetés kiadási főösszege túlléphető.

A 2. §-hoz

E rendelkezés a törvény hatálybaléptetését valósítja meg.