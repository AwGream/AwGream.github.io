1990. évi XXXIV. törvény indokolása

a tanácsok megbízatásának meghosszabbításáról

-----STARTING---POINT---ALTALANOS---

Az országgyűlési képviselők és tanácstagok választásáról szóló - többször módosított - 1983. évi III. törvény alapján 1985-ben megválasztott tanácsok megbízatása 1990. június 8-án lejár. E törvény 86. §-ának (2) bekezdése alapján a megbízatás lejártától számított 3 hónapon belül választást kell tartani.

Helyi választást tartani már az új önkormányzati rendszer, s ennek megfelelő új választási elvek alapján szükséges. Következésképpen a választásnak feltétele az önkormányzatokról, illetve a helyhatósági választásokról szóló törvény megalkotása. Ezeket a törvényeket az Országgyűlés várhatóan 1990. júniusában tárgyalhatja meg. Indokolt, hogy az előterjesztésben javasolt időpontig megfelelő idő álljon rendelkezésre az új törvények megismerésére és a választásokra való felkészülésre, ugyanakkor addig a tanácsok még megfelelően működjenek. Mindezekre tekintettel tűzheti ki a Köztársaság ideiglenes elnöke a helyhatósági választások első fordulóját.

Indokolt ugyanakkor biztosítani a tanács és a végrehajtó bizottság üléseinek teljes körű nyilvánosságát, mely lehetővé teszi valamennyi társadalmi szervezet és más érdeklődők részvételének lehetőségét. A törvényjavaslat emellett előírja, hogy az Országgyűlésben képviselettel rendelkező pártok helyi szervezeteinek vezetőit az ülések előkészítésére vonatkozó szabályok szerint külön értesíteni is kell.

-----STARTING---POINT---RESZLETES---
-----STARTING---POINT---VEGE---