2014. évi XXVII. törvény indokolása

a sportról szóló 2004. évi I. törvény módosításáról

-----STARTING---POINT---ALTALANOS--- 

Magyarországon a kor kihívásainak minden téren megfelelő új stadionok épültek és nyitják meg kapuikat a jövőben is a nagyközönség előtt. Fontos, hogy az európai viszonylatban is magas színvonalú létesítményekben a kulturált, családbarát szurkolási formák érvényesüljenek, visszaszorítva a rendbontó, hangulatromboló magatartási cselekményeket.

A törvény célja, hogy a sportesemény szervezők a modern technológia segítségével már beléptetésnél kiszűrhessék azokat, akik korábbi rendzavarásukkal veszélyeztették a fair play szellemét a lelátókon.

-----STARTING---POINT---RESZLETES---

Az 1-2. §-hoz

Labdarúgás sportág tekintetében a kiemelt biztonsági kockázatú sportrendezvény és a fokozott biztonsági kockázatú sportrendezvény esetében a szervező beléptető rendszert alkalmaz. Amennyiben a szervező klubkártya előírását is kötelező teszi, a törvény szerint annak kiadását csak fényképpel ellátott formában teheti meg.

Bizonyos technológiák segítségével kiszűrhető, hogy a korábban rendbontást elkövető személyek más személyazonosságával belépjenek a stadionokba. A törvény ezért lehetővé teszi, hogy a sportesemény szervezője a klubkártya kiváltásának előírása mellett, a személy képmásából, íriszképéből, ujj- vagy tenyérnyomatából - generált, vissza nem fejthető, titkosított, algoritmizált alfanumerikus kódot kezelhessen.

A beléptető rendszert alkalmazó szervezőnek csak abban az esetben lesz kötelezettsége a belépőjegyek, bérletek, klubkártya adatainak az egybevetése az általa nyilvántartott adatokkal vagy a sportrendészeti nyilvántartás adataival a beléptetés során, ha a rendőrség az adatok egyeztetésére a szervezőt felhívja. A rendőrség felhívása hiányában a szervezőnek lehetőségében áll az adategyeztetés, de az nem lesz kötelezettsége.

A módosítás megkönnyíti a családok bejutását a sportrendezvényekre, hiszen a 14 évesnél fiatalabb gyermekek esetében kizárja, hogy a szervező a klubkártya kiváltásának a feltételeként a biometrikus sablonon alapuló azonosítást kötelezővé tehesse.

A 3. §-hoz

A törvény rendelkezik az adatok adatvédelmi jogszabályoknak megfelelő kezeléséről, nyilvántartásáról és törléséről. Egyértelművé teszi, hogy a rendezőnek a beléptetést követően, illetve a beléptetés megtagadása esetén haladéktalanul törölnie kell valamennyi - egyébként a biometrikus sablon generálása miatt csak minimális ideig kezelt és rögzített - személyes adatot. A belépőjegyre, bérletre nem kerülhet fel a néző lakcíme.

A sportrendészeti nyilvántartásban szereplő személyt azon sportrendezvény helyszínéről, illetve sportlétesítményből zárja ki a törvény, amely tekintetében a sportrendészeti nyilvántartás alapján eltiltó, kitiltó vagy kizáró határozata van.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.