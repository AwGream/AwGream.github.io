2004. évi XXXVIII. törvény

a Magyar Köztársaság Kormánya és Románia Kormánya között a minősített katonai információk kölcsönös védelme tárgyában aláírt Egyezmény 1. Cikkének módosításáról szóló, Aradon, 2002. október 17-én aláírt Megállapodás kihirdetéséről

-----STARTING---POINT---ELEJE---

1. § Az Országgyűlés a Magyar Köztársaság Kormánya és Románia Kormánya között a minősített katonai információk kölcsönös védelme tárgyában aláírt Egyezmény 1. Cikkének módosításáról szóló, Aradon, 2002. október 17-én aláírt Megállapodást e törvénnyel kihirdeti.

(A Megállapodás megerősítéséről szóló jegyzékváltás megtörtént, és a Megállapodás 2004. január 26-án hatályba lépett.)

2. § A Megállapodás hiteles magyar nyelvű szövege a következő:

„Megállapodás a Magyar Köztársaság Kormánya és Románia Kormánya között a minősített katonai információk kölcsönös védelme tárgyában aláírt Egyezmény 1. Cikkének módosításáról

1. Cikk

Cél

Jelen Megállapodás célja „a Magyar Köztársaság Kormánya és Románia Kormánya között a minősített katonai információk kölcsönös védelme tárgyában, Debrecenben, 1997. február 17-én aláírt Egyezmény” (a továbbiakban: Egyezmény) minősített katonai információk kölcsönös megfeleltetéséről és jelöléséről szóló 1. Cikkének módosítása.

2. Cikk

Biztonsági minősítés és megfeleltetés

(1) Az Egyezménynek a minősített katonai információk kölcsönös megfeleltetéséről és jelöléséről szóló 1. Cikke az alábbiak szerint módosul:

„A Felek biztonsági minősítései és azok megfeleltetése

 A Magyar Köztársaságban

 Angol nyelvű megfeleltetés

 Romániában

 SZIGORÚAN TITKOS

 TOP SECRET

 STRICT SECRET DE IMPORTANTA DEOSEBITA

 TITKOS

 SECRET

 STRICT SECRET

 BIZALMAS

 CONFIDENTIAL

 SECRET

 KORLÁTOZOTT TERJESZTÉSŰ

 RESTRICTED

 SECRET DE SERVICIU

 

 

 ”

(2) Mindkét Fél tájékoztatja egymást minden utólagos besorolási, valamint formai jelölési változtatásról.

(3) A minősített információról és anyagokról készült bármilyen másolat a minősítő Fél által meghatározott minősítést kapja.

3. Cikk

Hatálybalépés

Jelen Megállapodás a hatálybalépéshez szükséges belső jogi követelmények teljesítéséről szóló későbbi írásos értesítés kézhezvétele napján lép hatályba.

Készült Aradon, 2002. október 17-én, két eredeti példányban, magyar, román és angol nyelven, mindhárom szöveg egyaránt hiteles. Eltérő értelmezés esetén az angol nyelvű szöveg az irányadó.

(Aláírások)”

3. § (1) Ez a törvény a kihirdetése napján lép hatályba, a Megállapodás rendelkezéseit azonban 2004. január 26-tól kell alkalmazni.

(2) A törvény végrehajtásáról a honvédelmi miniszter gondoskodik.