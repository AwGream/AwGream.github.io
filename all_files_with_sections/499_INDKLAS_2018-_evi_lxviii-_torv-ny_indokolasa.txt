2018. évi LXVIII. törvény indokolása

a kereskedelemről szóló 2005. évi CLXIV. törvény módosításáról

-----STARTING---POINT---ALTALANOS--- 

A kereskedelemről szóló 2005. évi CLXIV. törvény (a továbbiakban: Kertv.) 9/A. §-ában rögzített szabályozás értelmében az a gazdasági társaság, amelynek nettó árbevétele több mint fele napi fogyasztási cikk kiskereskedelmi értékesítéséből származik, és két egymást követő üzleti évben elért nettó árbevétele mindkét üzleti évben külön-külön eléri a 15 milliárd forintot, de a mérleg szerinti eredménye mindkét üzleti évben nulla vagy negatív, második üzleti évi beszámolójának elfogadását követően nem folytathat többet napi fogyasztási cikk kiskereskedelmi értékesítésére vonatkozó tevékenységet.

Az Európai Bizottság álláspontja szerint a szabályozás nincs összhangban a letelepedés szabadságára és a tőke szabad mozgására vonatkozó alapelvi uniós rendelkezésekkel.

Az Európai Bizottság először EU Pilot eljárás keretében, majd 2016. február 26-ától hivatalos felszólítás kibocsátásával kötelezettségszegési eljárás keretében vizsgálja a vonatkozó magyar szabályozást, 2017. július 7-én indokolással ellátott véleményi szakba léptetve az eljárást.

A törvény célja az Európai Bizottság által kifogásolt rendelkezések hatályon kívül helyezése.

-----STARTING---POINT---RESZLETES---

Az 1. §-hoz

A Kertv. 9/A. § (3) bekezdése alapján korábban indult eljárások megszűnéséről rendelkezik.

A 2. §-hoz

A Kertv. „A napi fogyasztási cikk kiskereskedelmi értékesítését folytató gazdasági társaságokra vonatkozó egyéb szabályok” alcímének, továbbá az abban szereplő 9/A. § hatálybalépésével kapcsolatos 11/D. § hatályon kívül helyezését célozza.

-----STARTING---POINT---VEGE---

A 3. §-hoz

A hatályba léptető rendelkezést tartalmazza.