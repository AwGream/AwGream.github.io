1992. évi LXV. törvény

a bírák, az ügyészek, a bírósági és az ügyészségi dolgozók előmeneteléről és javadalmazásáról szóló 1990. évi LXXXVIII. törvény módosításáról

-----STARTING---POINT---ELEJE---

1. § A bírák, az ügyészek, a bírósági és az ügyészségi dolgozók előmeneteléről és javadalmazásáról szóló, az 1991. évi LXXXI. törvénnyel módosított 1990. évi LXXXVIII. törvény (a továbbiakban: Tv.) 3. §-a helyébe a következő rendelkezés lép:

„3. § Az e törvényben nem szabályozott kérdésekben a bíróságokról szóló 1972. évi IV. törvény, a Magyar Köztársaság ügyészségéről szóló 1972. évi V. törvény, továbbá az ügyészségi szolgálati viszonyról szóló jogszabályok az irányadók.”

2. § A Tv. 6. §-ának helyébe a következő rendelkezés lép:

„6. § (1) A szolgálati időt - a (2)-(3) bekezdésben foglalt eltérésekkel - a kinevezés, illetve alkalmazás (a továbbiakban: kinevezés) napjától kell számítani azzal, hogy a kezdő évet (töredékévet) egész évként kell figyelembe venni.

(2) Részben vagy egészben szolgálati időként lehet figyelembe venni:

a) a bírói, az ügyészi, a bírósági és ügyészségi titkári kinevezésig a jogi képesítéshez kötött más munkakörben a jogi szakvizsga megszerzésének napjától eltöltött időt;

b) a felsőfokú végzettségű bírósági és ügyészségi tisztviselő kinevezéséig a szakirányú végzettségnek megfelelő más munkakörben, illetve a bírósági vagy ügyészségi munkaviszonyban eltöltött időt;

c) a középfokú végzettségű bírósági és ügyészségi tisztviselő, továbbá az ügykezelő kinevezéséig a korábbi munkaviszony idejét.

(3) A kinevezéstől számított három éven belül a (2) bekezdés alapján figyelembe nem vett időt vagy annak egy részét kiváló munkavégzés esetén a szolgálati időbe be lehet számítani. Bíró esetében a beszámításra a kollégium tesz előterjesztést.

(4) A (2)-(3) bekezdés alkalmazásakor a szolgálati időt úgy kell meghatározni, hogy a következő fizetési fokozatba sorolás az adott év első napjával történjék.”

3. § A Tv. 8. §-a a következő (4) bekezdéssel egészül ki, a jelenlegi (4) bekezdés helyébe (5) bekezdés megjelöléssel a következő rendelkezés lép, és a jelenlegi (5) bekezdés megjelölése (6) bekezdésre módosul:

„(4) Kiváló munkavégzés esetén a bírósági, ügyészségi fogalmazó részére az V. fizetési osztályon belül - egy alkalommal - magasabb személyi alapbér állapítható meg.

(5) A soron kívüli előrelépéseket - a (4) bekezdésben szabályozott eset kivételével - az év első napjával kell végrehajtani.”

4. § A Tv. 9. §-a a következő (2) és (8) bekezdéssel egészül ki, és a jelenlegi (2)-(6) bekezdés megjelölése (3)-(7) bekezdésre módosul:

„(2) A legalacsonyabb bírói, illetőleg ügyészi személyi alapbér (III. fizetési osztály 1. fizetési fokozata) a köztisztviselők jogállásáról szóló 1992. évi XXIII. törvény szerinti mindenkori illetményalap négyszerese.”

„(8) A Legfelsőbb Bíróságra az 1972. évi IV. törvény 56. §-ának (4) bekezdése alapján beosztott bíró a beosztás idejére továbbra is jogosult a beosztás elrendelésekor fennálló, illetve az azt követően jogosultságot szerzett alapbérére. Ennek folyósítása a Legfelsőbb Bíróság költségvetését terheli.”

5. § A Tv. 11. §-ának (1) bekezdése helyébe a következő rendelkezés lép:

„(1) A bírósági és az ügyészségi tisztviselőt a szakirányú iskolai végzettsége és a tényleges munkaköri beosztása alapján a VI., VII., VIII. fizetési osztályba, ezen belül fizetési fokozatba és fizetési csoportba kell sorolni.”

6. § A Tv. 14. §-ának első mondata helyébe a következő rendelkezés lép:

„A bírósági és az ügyészségi tisztviselő, valamint az ügykezelő személyi alapbérét a III. fizetési osztály 1. fizetési fokozatának megfelelő személyi alapbér figyelembevételével, annak meghatározott szorzószámával kell megállapítani.”

7. § A Tv. 17. §-a (2) bekezdésének b) pontja helyébe a következő rendelkezés lép:

(A külön juttatás összege)

„b) az egyhavi személyi alapbér arányosan csökkentett része, ha a külön juttatásra jogosult bírósági vagy ügyészségi munkaviszonya a naptári évben a 6 hónapot elérte.”

8. § A Tv. 1. és 2. számú mellékleteinek helyébe a törvény 1. és 2. számú melléklete lép.

-----STARTING---POINT---VEGE---

9. § (1) Ez a törvény - a (2) és (3) bekezdésben foglalt eltérésekkel - 1993. január 1-jén lép hatályba.

(2) A törvény 1. és 2. számú mellékleteiben meghatározott személyi alapbéreket 1994. január 1-jével kell alkalmazni azzal, hogy az 1992. évi bértételek és az e törvény szerinti bértételek különbözetének az ötven százalékával kell - 1993. január 1-jétől - az 1992. évi bértételeket megemelni.

(3) A (2) bekezdés szempontjából az 1993. évben alkalmazandó illetményalap a köztisztviselők jogállásáról szóló 1992. évi XXIII. törvény hatálybalépésekor megállapított összeg.

(4) Felhatalmazást kap az igazságügyminiszter, hogy a bíróságok - ide nem értve a Legfelsőbb Bíróságot - létszám és bérgazdálkodására vonatkozó szabályokat a pénzügyminiszterrel és az Országos Bírói Tanáccsal egyetértésben rendeletben határozza meg.

1. számú melléklet az 1992. évi LXV. törvényhez

1. számú melléklet az 1990. évi LXXXVIII. törvényhez

A bíró, az ügyész, a bírósági és az ügyészségi titkár és a bírósági, ügyészségi fogalmazószemélyi alapbértáblázata

A III. fizetési osztály 1. fizetési fokozata = 1

 

 Fizetési fokozatok 

 Fizetésiosztályok

 1

 2

 3

 4

 5

 6

 7

 8 

 

 (szorzószámok) 

 

 

 

 

 

 

 

 

 

 I.

 1,7

 1,77

 1,84

 1,91

 1,98

 2,05

 -

 -

 II.

 1,21

 1,28

 1,35

 1,42

 1,49

 1,56

 1,63

 1,7 

 III.

 1,0

 1,07

 1,14

 -

 -

 -

 -

 -

 IV.

 0,53

 0,56

 0,59

 0,62

 0,67

 0,76

 -

 -

 V.

 0,38

 0,41

 0,45

 -

 -

 -

 -

 -

 

 

 

 

 

 

 

 

 

Megjegyzés:

A fizetési osztályok megnevezése: 

 I.

 - legfelsőbb bírósági bíró, legfőbb ügyészségi ügyész, 

 II.

 - megyei bírósági bíró, megyei főügyészségi ügyész, 

 III.

 - helyi bírósági bíró, helyi ügyészségi ügyész, 

 IV.

 - bírósági titkár, ügyészségi titkár, 

 V.

 - bírósági, ügyészségi fogalmazó. 

2. számú melléklet az 1992. évi LXV. törvényhez

2. számú melléklet az 1990. évi LXXXVIII. törvényhez

A bírósági és ügyészségi tisztviselők, ügykezelők személyi alapbértáblázata 

 

 Fizetési fokozatok szorzószámai. A legalacsonyabb bírói, ügyészi fizetés (III/1. osztály/fokozat) = 1

 Fizetési osztályok

 Szolgálati idő (év) 

 

 1

 2

 3

 4

 5

 6 

 7

 8

 9

 10 

 

 0-1

 2-5

 6-9 

 10-13

 14-17

 18-21 

 22-25

 26-29

 30-33

 34-

 

 

 

 

 

 

 

 

 

 

 

 

 VI.

 - A

 0,37

 0,47

 0,54

 0,61

 0,68

 0,78

 0,88

 0,95

 1,02

 1,08 

 

 - B

 0,34

 0,40

 0,47

 0,54

 0,61

 0,68

 0,74

 0,81

 0,88

 0,95 

 VII.

 - A

 0,34

 0,40

 0,47

 0,54

 0,61

 0,71

 0,81

 0,88

 0,95

 1,02 

 

 - B

 0,34

 0,37

 0,40

 0,47

 0,54

 0,61

 0,71

 0,74

 0,81

 0,88 

 VIII.

 - A

 0,30

 0,34

 0,37

 0,40

 0,44

 0,51

 0,57

 0,61

 0,64

 0,68 

 

 - B

 0,24

 0,30

 0,34

 0,37

 0,40

 0,47

 0,54

 0,57

 0,61

 0,64 

 IX.

 

 0,23

 0,27

 0,30

 0,34

 0,37

 0,40

 0,44

 0,47

 0,51

 0,54

 

 

 

 

 

 

 

 

 

 

 

 

Megjegyzés:

1. A fizetési osztályok megnevezése: 

 VI.

 - szakirányú egyetemi végzettségű bírósági és ügyészségi tisztviselő, 

 VII.

 - szakirányú főiskolai végzettségű bírósági és ügyészségi tisztviselő, 

 VIII.

 - középfokú végzettségű bírósági és ügyészségi tisztviselő, 

 IX.

 - bírósági és ügyészségi ügykezelő. 

2. A fizetési osztályon belül: 

 A

 - Legfelsőbb Bíróság, Legfőbb Ügyészség, OKKrI, 

 B

 - területi bíróságok, ügyészségek.