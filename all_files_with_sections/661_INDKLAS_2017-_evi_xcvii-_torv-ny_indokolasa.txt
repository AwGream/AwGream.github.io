2017. évi XCVII. törvény indokolása

a kéményseprő-ipari tevékenységről szóló 2015. évi CCXI. törvény módosításáról

-----STARTING---POINT---ALTALANOS--- 

A kéményseprő-ipari tevékenységről szóló törvény a magántulajdonú lakóingatlanok esetében írja elő a kéményseprés közfeladati jellegét, vagyis csupán ezen ingatlanok esetében végzi térítésmentesen az első és második időpontban a kéményseprő-ipari szerv a kéményseprő-ipari tevékenységet (sormunkát).

Ennél fogva a Nemzeti Eszközkezelő vagyonkezelésében lévő lakásokban lakó hiteladósok piaci szolgáltatást kénytelenek igénybe venni, a közfeladatként ellátott tevékenységhez kapcsolódó általános kedvezmények nélkül, amire egyébként a vagyoni-jövedelmi viszonyaik alapján jogosultak lehetnének. A törvény az ilyen lakások bérlőit is a magántulajdonú lakásokra irányadó rendelkezések alá vonja, így a bérlők használatában lévő ingatlanok esetében is térítésmentessé válik a kéményseprői sormunka (ellenőrzés, tisztítás, felülvizsgálat stb.).

-----STARTING---POINT---RESZLETES---

Az 1. §-hoz

A módosítás a Nemzeti Eszközkezelő vagyonkezelésében lévő lakásokban lakó bérlők számára is ingyenessé teszi első két alkalommal a sormunkát.

A 2. §-hoz

A módosítás arra irányul, hogy azoknak a bérlőknek, akik eleget tettek a törvényben előírt kötelezettségnek, és ezt számlával és jegyzőkönyvvel tudják igazolni, akkor ezt részükre a Nemzeti Eszközkezelő Zrt. megtéríti, amennyiben a szükséges okiratokat 2017. szeptember 30-áig bemutatják. Így elkerülhető, hogy azok a bérlők kerüljenek méltánytalan helyzetbe, akik jogkövető magatartást tanúsítottak.

-----STARTING---POINT---VEGE---

A 3. §-hoz

Hatályba léptető rendelkezés.