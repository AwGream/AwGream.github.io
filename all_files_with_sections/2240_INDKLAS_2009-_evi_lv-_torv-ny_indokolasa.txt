2009. évi LV. törvény indokolása

az állami vagyonról szóló 2007. évi CVI. törvény módosításáról

-----STARTING---POINT---ALTALANOS--- 

A jelenlegi szabályozás a piaci működéssel szemben kifejezett ok megjelölése nélkül korlátozza az állami gazdasági szerepvállalását akkor, amikor - az egy-egy törvényi kivételtől eltekintve - csak olyan gazdálkodó szervezetekben történő részvételt engedélyez, ahol a szavazatok több mint ötven százalékával rendelkezik.

Ez a szabályozás ésszerű korlátozást jelenthet azon esetekben, amikor állami tulajdonú gazdálkodó szervezet által történik valamely jogszabályban meghatározott közfeladat ellátása. Az ilyen esetekre vonatkozó részletes szabályozást az államháztartásról szóló 1992. évi XXXVIII. törvény 2009. január 1-jétől hatályos módosítása részletesen tartalmazza, beleértve a szavazatok több mint 50 százalékára vonatkozó előírását is.

Az államnak a gazdasági élet területén történő szerepvállalása azonban a közvetlen közfeladat ellátási körön kívül indokolatlanul korlátozott, és akadályát képezheti annak - különösen most a gazdásági válság idején - hogy az egyes társaságokban szerzett akár kisebbségi részesedéssel, tőkejuttatással a gazdasági folyamatokat élénkítse.

Ennek érdekében a törvénymódosítás megszünteti a részesedés mértékére vonatkozó általános korlátozást, fenntartva, hogy csak olyan gazdálkodó szervezetben való részvételről lehet szó, ahol a felelősség mértéke a vagyoni hozzájárulás erejéig terjed.

-----STARTING---POINT---RESZLETES---

-----STARTING---POINT---VEGE---