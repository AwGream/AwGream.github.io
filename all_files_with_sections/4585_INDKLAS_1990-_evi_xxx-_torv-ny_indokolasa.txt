1990. évi XXX. törvény indokolása

a Magyar Köztársaság minisztériumainak felsorolásáról szóló törvényjavaslathoz

-----STARTING---POINT---ALTALANOS---

A Magyarországon megvalósuló rendszerváltozás fontos mérföldköve a kormányzati rendszer korszerűsítése, amely szükségszerűen együttjár a közigazgatás központi szerveinek részleges átalakításával.

A Magyar Köztársaság minisztériumainak felsorolásáról szóló törvényjavaslat (a továbbiakban: Javaslat) olyan modellt állít fel, amely szerkezetében tükrözi az európai demokráciák kormányzati struktúráját és megfelel a magyar közjogi hagyományoknak is.

A Javaslat a kormányzati rendszer átalakítása és az új központi államigazgatási szervek kiépítése folyamatának első állomása.

A Javaslat szerint a törvény által felsorolt minisztériumok új hatáskörének megállapításához a törvény hatálybalépésétől számított 120 napon belül a Minisztertanácsnak törvénymódosító javaslatot kell az Országgyűlés elé terjesztenie. A kormányzati munka folyamatosságának biztosítása megköveteli az átalakítás fokozatos végrahajtását, ezért a Javaslat nem tartalmaz részmegoldásokat a hatáskörök átrendezése tekintetében, hanem az új kormányzati rendszer alapstruktúráját vázolja csak fel. A Javaslatban megállapított 120 napos határidő megfelelő lehetőséget biztosít a minisztériumok új szervezeti rendjének és a hatáskörök újra felosztásának megalapozott előkészítésére.

A Javaslat a miniszteri felelősség intézményének következetes érvényre juttatása érdekében megteszi az első lépést ún. országos hatáskörű szerveknek a minisztériumi struktúrába való beillesztése tekintetében.

A Javaslat a zavartalan kormányzati munka biztosítása érdekében tartalmazza azokat az átmeneti rendelkezéseket, amelyek egyértelműen rendezik a 120 napos időszakra a minisztériumok feladat- és hatáskörét.

-----STARTING---POINT---RESZLETES---
-----STARTING---POINT---VEGE---