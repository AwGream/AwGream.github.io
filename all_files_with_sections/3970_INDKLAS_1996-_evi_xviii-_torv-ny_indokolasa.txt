1996. évi XVIII. törvény indokolása

a Magyar Köztársaság és a Svájci Államszövetség között, Budapesten, 1992. december 17-én aláírt választottbírósági és békéltetési Szerződés kihirdetéséről

Indokolás

A Magyar Köztársaság részéről dr. Martonyi János államtitkár úr, a Svájci Államszövetség részéről Jakob Kellenberger államtitkár úr Budapesten, 1992. december 17-én írta alá a két állam közötti választott bírósági és békéltetési Szerződést.

A Szerződés célja az, hogy nemzetközi szerződésbe foglalt vitarendezési eljárást nyújtson Magyarország és Svájc részére. A Szerződés egy olyan, korábban a két világháború között gyakori vitarendezési eljárást honosít meg újra, melynek Magyarország egyik jelentős képviselője volt. E Szerződés azt a Svájccal 1924. június 18-án létrejött hasonló tárgyú egyezményt váltotta fel, mely az 1925. évi XXV. törvénnyel került kihirdetésre és bár elavult, 1995. április 24-ig hatályban maradt.

Az Országgyűlés 69/1994. (XII. 26.) OGY határozatával erősítette meg a Szerződést. A Szerződés 1995. április 24-én lépett hatályba.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.