1991. évi LIX. törvény indokolása

a jogalkotásról szóló 1987. évi XI. törvény kiegészítéséről

Általános indokolás

-----STARTING---POINT---ALTALANOS---

A Magyar Nemzeti Bankról szóló törvény 33. §-a szerint a jegybank alakítja ki az országos fizetési és elszámolási rendszert. A jegybank Alkotmányban előírt feladata [32/D. § (1) bek.] a pénzforgalom szabályozása. A jegybanki rendelkezés, mint a jegybank elnöke számára rendelkezésre álló eszköz bevezetése szükségessé teszi a jogalkotásról szóló 1987. évi XI. törvény módosítását.

Jegybanki rendelkezés csak a Magyar Nemzeti Bankról szóló törvényben szűken és pontosan meghatározott tárgyi körben (67. §), s fő szabályként csak pénzintézetekre és pénzintézeti tevékenységet is végző egyéb jogi személyekre kötelező előírásokat tartalmazhat.

Minthogy az Alkotmány kifejezetten a jegybankra bízta a pénzforgalom szabályozását, amelyben természetes személyek is érintettek, a pénzforgalom tekintetében kiadott jegybanki rendelkezés más jogi személyekre, jogi személyiség nélküli gazdasági társaságokra és természetes személyekre is kiterjed.

A törvény a jegybanki rendelkezés azon sajátosságára tekintettel, hogy meghatározott esetben természetes személyre is tartalmazhat kötelező magatartási szabályt, előírja, hogy a pénzforgalom tekintetében kiadott jegybanki rendelkezést az igazságügyminiszterrel egyetértésben kell kiadni.

-----STARTING---POINT---RESZLETES---
-----STARTING---POINT---VEGE---