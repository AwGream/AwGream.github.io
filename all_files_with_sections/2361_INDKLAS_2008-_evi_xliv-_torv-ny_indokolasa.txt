2008. évi XLIV. törvény indokolása

az állattenyésztésről szóló 1993. évi CXIV. törvény módosításáról

-----STARTING---POINT---ALTALANOS--- 

Az állattenyésztési törvényben a tenyészállat-kiállítás megrendezésére vonatkozó szabályok valamennyi állatfajra vonatkozóan egyformán kerültek meghatározásra. A tenyésztési hatóság, és a tenyésztésszervezés más szereplőinek hozzájárulási és felügyeleti jogának gyakorlása ugyanakkor a különböző hasznosítási célú állatfajok esetében eltérő formában indokolt. Bizonyos esetekben, a megrendezésre kerülő kiállítások nagy száma miatt a gyakorlatban a jelenlegi törvényi szabályozás teljes körű megvalósítása nem is lehetséges, vagy rendkívül költséges lenne, amihez a szereplők nem rendelkeznek megfelelő forrásokkal. A törvény a valós viszonyoknak megfelelő, a gyakorlatban is végrehajtható szabályozáshoz kíván hátteret biztosítani.

-----STARTING---POINT---RESZLETES---

Az 1-2. §-hoz

A szabályozás specializálásának szükségességét támasztja alá az állampolgári jogok országgyűlési biztosának a tárgykörben lefolytatott vizsgálatot lezáró jelentése is. A jelentés a tárgyi vizsgálat vonatkozásában hangsúlyosan javasolta, hogy a jövőben bizonyos esetekben - a nemzetközi gyakorlatot is figyelembe véve - tenyészkiállítását kizárólag közegészségügyi, állategészségügyi és állatvédelmi okokból lehessen korlátozni.

Ennek megfelelően az elismert tenyésztő szervezet, illetve szövetség hozzájárulása és a tenyésztési hatóság felügyelete mellett lehet kiállítást és árverést tartani. Kivételt képeznek az eb- és macskafajták, ahol sem hozzájárulás sem felügyelet nem szükséges.

-----STARTING---POINT---VEGE---

A 3. §-hoz

Hatálybaléptető rendelkezést tartalmaz.