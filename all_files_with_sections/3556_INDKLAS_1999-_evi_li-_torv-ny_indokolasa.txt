1999. évi LI. törvény indokolása

a Magyar Köztársaság és a Horvát Köztársaság között 1995. december 7-én, Budapesten aláírt békéltetési és választottbírósági szerződés kihirdetéséről

Indokolás

A Szerződést a Magyar Köztársaság külügyminisztere és a Horvát Köztársaság külügyminisztere az Európai Biztonsági és Együttműködési Szervezet Külügyminiszteri Tanácsának budapesti ülése alkalmával, 1995. december 7-én írták alá.

Az Országgyűlés 22/1998. (III. 6.) OGY határozatával erősítette meg a Szerződést. A Szerződés, annak 18. cikke alapján, 1999. február 23-án lépett hatályba.

A nemzetközi szerződésekkel kapcsolatos eljárásról szóló 1982. évi 27. tvr. 13. §-ának (1) bekezdése alapján az Országgyűlés által megerősített nemzetközi szerződéseket törvénnyel kell kihirdetni.

A törvény a kihirdetését követő 8. napon lép hatályba, rendelkezéseit azonban a Szerződés hatálybalépése napjától, 1999. február 23-tól kell alkalmazni.