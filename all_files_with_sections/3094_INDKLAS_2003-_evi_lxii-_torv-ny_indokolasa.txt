2003. évi LXII. törvény indokolása

a gyermekgondozási segély melletti jövedelempótlék adó- és köztehermentességéről

-----STARTING---POINT---ALTALANOS--- 

A Legfelsőbb Bíróság 2003. június 25-én, illetve július 2-án tárgyalt konkrét esetekre vonatkozó, de elvi jelentőségű döntéseiben akként ítélte meg, hogy a nyugellátások és egyéb ellátások kiegészítéséről szóló 26/1979. (VII. 21.) MT rendelet 20. §-a alapján a gyermekgondozási segély kiegészítéseként járó jövedelempótlékot a jogszabálysértés megállapításának napjától visszaszámított három évre - a vonatkozó rendelkezés hatályáig, 2002. március 7-ig - kell kamatmentesen megfizetni.

A Kormány - 2158/2003. (VII. 17.) Korm. határozatában - arról is állást foglalt, hogy a jövedelempótlék adó- és köztehermentesen kerüljön kifizetésre és felkérte a pénzügyminisztert az ehhez szükséges intézkedések megtételére.

-----STARTING---POINT---RESZLETES---

Az 1. §-hoz

A gyermekgondozási segély kiegészítéseként járó jövedelempótlék egykoron - a gyermekgondozási segély sorsát osztva - ún. nyugdíjjal azonosan adózó, tehát adóterhet nem viselő jövedelem volt, a személyi jövedelemadóról szóló törvényben ezért adómentes jogcímen kifizethető jövedelemként nem szerepel.

Adóterhet nem viselő járandósággá minősíteni e juttatást nem lenne méltányos, hiszen - utólag folyósított ellátásról lévén szó - az arra jogosultak a folyósítás időpontjában már rendelkeznek egyéb, az összevont adóalapba tartozó jövedelemmel is; az eredeti időpontban történt juttatás esetén viszont ilyen jövedelmük jellemzően nem volt, ezért e juttatás „kerülő úton”, de ténylegesen adókötelessé válna. A legméltányosabb megoldás az, hogy az utólag folyósított jövedelempótlék nem minősül jövedelemnek, és ebből adódóan mentes minden adó-, és egyéb közteher alól. A törvény szerint az utólag kifizetett jövedelempótlék nem minősül jövedelemnek, ami azt is jelenti, hogy a különböző szociális ellátásokra jogosultság megállapításánál ez az egyszeri kifizetés, illetve bevétel nem kerülhet figyelembevételre.

-----STARTING---POINT---VEGE---

A 2. §-hoz

A törvény lehetővé teszi, hogy az utólagosan kiutalt jövedelempótlék azon esetekben is adómentes lehessen, ha kiutalása bírósági döntés, vagy az igazgatási szerv határozata alapján az adómentességet kimondó törvény hatálybalépését megelőzően, de már 2003-ban megtörtént.

Hatályát veszti - az 1996. április 15-e előtt született gyermekek vonatkozásában - az 1996. április 15-e előtti és utáni gyermekgondozási segély között választási lehetőséget biztosító rendelkezés, tekintettel arra, hogy ez jelenleg már senkinek sem jelent tényleges választási lehetőséget. Hasonlóan hatályon kívül helyezésre kerül a gyes melletti jövedelempótlék adózására vonatkozó kivételes szabály.