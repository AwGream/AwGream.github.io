2004. évi LXX. törvény indokolása

a foglalkoztatás elősegítéséről és a munkanélküliek ellátásáról szóló 1991. évi IV. törvény módosításáról

-----STARTING---POINT---ALTALANOS--- 

-----STARTING---POINT---RESZLETES---

Az 1-2. §-hoz

A törvény az Egységes Munkaügyi Nyilvántartás bevezetése óta felmerült tapasztalatok alapján módosítja a foglalkoztatás elősegítéséről és a munkanélküliek ellátásáról szóló 1991. évi IV. törvénynek az Egységes Munkaügyi Nyilvántartásra vonatkozó szabályait.

A gyakorlati tapasztalatok azt indokolják, hogy az alkalmi munkavállalói könyvvel történő foglalkoztatásról és az ahhoz kapcsolódó közterhek befizetéséről szóló 1997. évi LXXIV. törvényben meghatározott alkalmi foglalkoztatásra az Egységes Munkaügyi Nyilvántartás hatálya ne terjedjen ki, és arra a munkaadónak a Nyilvántartásba történő bejelentési kötelezettsége ne vonatkozzon. A munkaügyi ellenőrzés hatékonyságának biztosítása a munkaviszonnyal kapcsolatos önrendelkezési jog érvényesülése az alkalmi munkavállalói könyv kiállításával és kitöltésével, valamint a közteherjegyeknek a könyvbe történő beragasztásával is biztosítható.

A törvény 2. §-ának (2) bekezdése kiegészíti a bejelentési kötelezettség időpontjára állapít meg egy speciális szabályt arra vonatkozóan, ha a bíróság jogerősen megállapítja, hogy a munkaadó a munkavállaló munkaviszonyát jogellenesen szüntette meg, azonban a munkavállaló nem kéri, vagy a munkaadó kérelmére a bíróság mellőzi a munkavállaló eredeti munkakörébe történő visszahelyezését. A Munka Törvénykönyvéről szóló 1992. évi XXII. törvény 100. §-ának (5) bekezdése szerint ebben az esetben a munkaviszony a jogellenességet megállapító ítélet jogerőre emelkedésének napján szűnik meg, amelyet a módosítás szerint a munkaadó az ítélet jogerőre emelkedéséről történő értesítését követő napon köteles bejelenteni.

-----STARTING---POINT---VEGE---

A 3. §-hoz

A módosítás 3. §-a hatályba léptető rendelkezést tartalmaz. A gyermekgondozási díj bevezetésével összefüggő törvénymódosításokról szóló 1999. évi XCVII. törvény a Munka Törvénykönyvéről szóló 1992. évi XXII. törvény 138. §-át egy új (3) bekezdéssel egészítette ki, ezért szükséges a törvény 84. §-ában lévő, a gyermek ápolása, gondozása céljából kapott fizetés nélküli szabadságra vonatkozó jogszabályi hivatkozásnak a tervezet szerinti pontosítása.