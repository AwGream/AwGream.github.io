2020. évi CXXXI. törvény végső előterjesztői indokolása

a Nemzeti Média- és Hírközlési Hatóság 2019. évi egységes költségvetésének végrehajtásáról

-----STARTING---POINT---ALTALANOS---

Általános indokolás

A Nemzeti Média- és Hírközlési Hatóság (a továbbiakban: Hatóság) elnöke a médiaszolgáltatásokról és a tömegkommunikációról szóló 2010. évi CLXXXV. törvény (a továbbiakban: Mttv.) 134. § (3) bekezdésében foglalt határidőig benyújtotta a 2019. évi - a Nemzeti Média- és Hírközlési Hatóság Médiatanácsának (a továbbiakban: Médiatanács) költségvetését is magába foglaló - egységes költségvetéséről szóló törvényjavaslat-tervezetét az Országgyűlés költségvetési ügyekben illetékes bizottságához.

A Költségvetési bizottság döntött a Hatóság 2019. évi egységes költségvetéséről szóló törvényjavaslat benyújtásáról, majd azt az Országgyűlés elé terjesztette. Az Országgyűlés a megtárgyalást követően a 2018. évi LXXXI. törvénnyel fogadta el a költségvetést.

A Hatóság kiadási és bevételi főösszege 34 600,0 millió Ft-ban került jóváhagyásra, a Médiatanács működési költségvetését pedig 681,0 millió Ft összeggel hagyta jóvá az Országgyűlés.

A Médiatanács kezelésében lévő kiadások és bevételek 2019. évi főösszege 1 800,0 millió Ft, a jóváhagyott előirányzatok szerint.

A Televíziós Film Mecenatúra (a továbbiakban: Mecenatúra) 2019. évi költségvetését az Mttv. 209. § (1) bekezdése alapján az Országgyűlés külön törvényben hagyta jóvá, amely külön törvényre az Mttv. 134. § (2) bekezdésében foglaltak az irányadók.

Az Mttv. 136. § (15) bekezdése alapján, a Hatóság egységes költségvetésének mellékleteként a Médiaszolgáltatás- támogató és Vagyonkezelő Alap (a továbbiakban: MTVA) 2019. évi költségvetését 92 681,6 millió Ft összeggel hagyta jóvá a törvényhozó testület.

Az Mttv. 134. § (3) bekezdésében és a (10) bekezdésében, továbbá a 209. § (3) bekezdésében foglaltaknak megfelelően a Hatóság elnöke elkészítette az egységes költségvetés végrehajtásáról szóló zárszámadási törvényjavaslatot, melyet a jogszabályi rendelkezéseknek megfelelően határidőben benyújtott az Országgyűléshez, annak Költségvetési bizottságán keresztül.

-----STARTING---POINT---RESZLETES---

Részletes indokolás

Az 1. §-hoz

A Hatóság 2019. évi költségvetési főösszegeinek teljesülése.

A 2. §-hoz

A Hatóság 2019. évi kiadásainak teljesülése

A Hatóság törvény szerinti költségvetési kiadási előirányzata 34 600,0 millió Ft, amely 2019-ben 33 011,1 millió Ft-tal teljesült. A kiadási előirányzatok alakulása az alábbi táblázatban látható. A kiadási előirányzatok alakulásának indokolását az alábbi táblázat elemzése során mutatja be az előterjesztés.

 

 

 

 

 adatok millió Ft-ban

 Sor-

 Kiadások

 Eredeti 

 Teljesítés

 Eltérés

 Eltérés %

 szám

 

 előirányzat

 

 (=4-3)

 (=4/3)

 (1)

 (2)

 (3)

 (4)

 (5)

 (6)

 1.1.

 Foglalkoztatottak személyi juttatásai

 9 035,0

 8 381,2

 -653,8

 92,8%

 1.2.

 Külső személyi juttatások

 465,0

 298,3

 -166,7

 64,2%

 1.

 Személyi juttatások

 9 500,0

 8 679,5

 -820,5

 91,4%

 2.

 Munkaadókat terhelő járulékok és szociális hozzájárulási adó

 2 040,0

 1 747,0

 -293,0

 85,6%

 3.1.

 Készletbeszerzés

 160,0

 139,6

 -20,4

 87,3%

 3.2.

 Kommunikációs szolgáltatások

 2 466,0

 2 388,5

 -77,5

 96,9%

 3.3.

 Szolgáltatási kiadások

 2 575,0

 2 351,5

 -223,5

 91,3%

 3.4.

 Kiküldetés, reklám- és propaganda kiadások

 295,0

 328,9

 33,9

 111,5%

 3.5.

 Különféle befizetések és egyéb dologi kiadások

 6 504,0

 6 426,1

 -77,9

 98,8%

 3.

 Dologi kiadások

 12 000,0

 11 634,6

 -365,4

 97,0%

 4.

 Egyéb működési célú kiadások

 8 552,0

 8 576,9

 24,9

 100,3%

 5.1.

 Immateriális javak beszerzése, létesítése

 370,0

 226,5

 -143,5

 61,2%

 5.2.

 Ingatlanok beszerzése, létesítése

 25,0

 133,2

 108,2

 532,8%

 5.3.

 Informatikai eszközök beszerzése, létesítése

 420,0

 666,4

 246,4

 158,7%

 5.4.

 Egyéb tárgyi eszközök beszerzése, létesítése

 1 153,5

 853,3

 -300,2

 74,0%

 5.5.

 Beruházási célú előzetesen felszámított áfa

 531,5

 493,7

 -37,8

 92,9%

 5.

 Beruházások

 2 500,0

 2 373,1

 -126,9

 94,9%

 6.

 Egyéb felhalmozási célú kiadások

 8,0

 0,0

 -8,0

 -

 Költségvetési kiadások

 34 600,0

 33 011,1

 -1 588,9

 95,4%

 Maradvány

 0,0

 48 253,0

 48 253,0

 -

 Kiadások összesen

 34 600,0

 81 264,1

 46 664,1

 234,9%

SZEMÉLYI JUTTATÁSOK

Előirányzat: 9 500,0 millió Ft

Teljesítés: 8 679,5 millió Ft

A személyi juttatások teljesítése 2019. évben 8 679,5 millió Ft, ami 8,6%-kal alacsonyabb a tervezettnél (9 500,0 millió Ft). A megtakarítás összetevőit az alábbi jogcímcsoportok szerinti elemzés mutatja be.

Foglalkoztatottak személyi juttatásai

Előirányzat: 9035,0 millió Ft

Teljesítés: 8 381,2 millió Ft

A foglalkoztatottak személyi juttatásai előirányzatának teljesítése 8 381,2 millió Ft volt. Az eredeti előirányzathoz képest kialakult 653,8 millió Ft-os megtakarítás fő oka a tervezettnél alacsonyabb létszám. Míg a törvény szerinti előirányzat tervezése 700 fővel történt, addig a teljes évet figyelembe véve, átlag 668 fővel működött a Hatóság.

Külső személyi juttatások

Előirányzat: 465,0 millió Ft

Teljesítés: 298,3 millió Ft

A külső személyi juttatások soron 166,7 millió Ft megtakarítás keletkezett, ugyanis az előirányzott 465,0 millió Ft-hoz képest csak 298,3 millió Ft-os kifizetés történt (64,2%). A fő megtakarítás a megbízási díjak jogcímen figyelhető meg. Az eredeti terv (345,0 millió Ft) csak 184,7 millió Ft-tal teljesült, melynek magyarázata a Nemzeti Hírközlési és Informatikai Tanács Irodájának év eleji kiválása a Hatóság szervezeti egységei közül. További megtakarítást jelentett a reprezentációs kiadások alacsonyabb teljesítése (92,3 millió Ft) az eredeti tervszámához (100,0 millió Ft) képest.

MUNKAADÓKAT TERHELŐ JÁRULÉKOK ÉS SZOCIÁLIS HOZZÁJÁRULÁSI ADÓ

Előirányzat: 2 040,0 millió Ft

Teljesítés: 1 747,0 millió Ft

A munkaadókat terhelő járulékok teljesítése az előirányzathoz viszonyítva 293,0 millió Ft értékű, 14,4%-os megtakarítást mutat. Az előirányzat tartalmazza a szociális hozzájárulási adót, a rehabilitációs-, az egészségügyi- és a táppénz hozzájárulást, valamint a munkáltatót terhelő személyi jövedelemadót is. A jogcímen belül a legjelentősebb tétel a szociális hozzájárulási adó, amelynek az 1 586,2 millió Ft-os terve 99,6%-ban teljesült (1 579,6 millió Ft). A jelentős mértékű megtakarítás főként az egészségügyi hozzájárulási adó sorral magyarázható (-195,9 millió Ft), ahol a tervezéskor még nem volt ismert, hogy ezen adónem 2019-ben megszűnik és beépül a szociális hozzájárulási adóba. Ezzel magyarázható, hogy a szociális hozzájárulási adó szinte 100%-ban teljesült a létszámmegtakarítás ellenére. További jelentősebb megtakarítás (-73,4 millió Ft) jelentkezett a munkaadót terhelő személyi jövedelemadó kiadási soron is.

DOLOGI KIADÁSOK

Előirányzat: 12 000,0 millió Ft

Teljesítés: 11 634,6 millió Ft

A dologi kiadások teljesítése 2019. évben 11 634,6 millió Ft, ami 3,0%-kal alacsonyabb a tervezettnél (12 000,0 millió Ft). A megtakarítás okait az alábbi, főbb jogcímcsoportok szerinti elemzés mutatja be.

Készletbeszerzés

Előirányzat: 160,0 millió Ft

Teljesítés: 139,6 millió Ft

A készletbeszerzés kiadásai (szakmai anyagok és üzemeltetési anyagok) a tervhez képest elmaradtak és év végéig 12,7%-os megtakarítás keletkezett. A jogcímen belül hajtó- és kenőanyagra költött legtöbbet a Hatóság, mintegy 44,9 millió Ft értékben.

Kommunikációs szolgáltatások

Előirányzat: 2 466,0 millió Ft

Teljesítés: 2 388,5 millió Ft

A kommunikációs szolgáltatások előirányzaton is megtakarítás keletkezett, a törvényi előirányzathoz képest 77,5 millió Ft értékben.

Jogcímcsoporton belül a legjelentősebb tételt az informatikai szolgáltatások képezik, ahol a teljesítés 97,7%-ban a terv szerint alakult. Az év során a legnagyobb értékű kiadási tételt az LS Telcom AG-nek az FMS karbantartásra fizetett 142,6 millió Ft képezi. Második legnagyobb szállító ebben a kategóriában a 99999 Informatikai Kft., akitől a Hatóság 137,5 millió Ft-ért vásárolt informatikai eszközöket, illetve ezek működtetését biztosító garancia hosszabbításokat.

Az informatikai eszközök bérlete, licenc díja kiadási soron 404,1 millió Ft-os teljesítés történt, mely szintén jelentős tétel ebben a jogcímcsoportban. Kiemelendő ebből a SoftwareONE Hungary Kft.-nek az MSEA licencek megújítására fizetett 188,8 millió Ft-os összeg, valamint a Valkyr Kft.-nek a Forcepoint és Checkpoint licencek hosszabbítására költött 82,7 millió Ft értékű beszerzések.

Szolgáltatási kiadások

Előirányzat: 2 575,0 millió Ft

Teljesítés: 2 351,5 millió Ft

A szolgáltatási kiadások soron a tárgyév végére 223,5 millió Ft-os megtakarítás keletkezett.

A jogcímcsoporton belül mind a közüzemi díjak, mind a karbantartási és szakmai tevékenységet segítő szolgáltatások soron megtakarítást ért el a Hatóság. A karbantartási kiadásokon belül a műszerek karbantartására fordított összeg a tervezettnek csak 71,8%-át éri el, és ehhez hasonlóan kedvezően alakultak az ingatlan üzemeltetési költségek is (80,9%). Ez utóbbi esetben azonban a számlázás csúszással történik, vagyis a teljesítés nem tartalmazza a decemberre számlázandó összeget (kb. 27,3 millió Ft).

Kiküldetés, reklám- és propaganda kiadások

Előirányzat: 295,0 millió Ft

Teljesítés: 328,9 millió Ft

A kiküldetés, reklám- és propaganda kiadások 295,0 millió Ft-os előirányzatához képest a teljesítés 328,9 millió Ft volt (111,5%), amelyből a belföldi kiküldetések 4,9 millió Ft-ot, a külföldi kiküldetések 131,1 millió Ft-ot, a reklám- és propagandakiadások 192,9 millió Ft-ot képviselnek. A túlteljesítés magyarázata, hogy a tervezés időszakában még nem lehetett látni olyan kiadásokat, amelyek jelentősen megemelték az év végi teljesítést (pl. Internet Hotline „Para” kampány - 49,5 millió Ft).

Különféle befizetések és egyéb dologi kiadások

Előirányzat: 6 504,0 millió Ft

Teljesítés: 6 426,1 millió Ft

A különféle befizetések és egyéb dologi kiadások előirányzat 98,8%-ban teljesült, mely 77,9 millió Ft megtakarítást jelent a törvényi előirányzathoz képest. A jogcímcsoport teljesítésének 98,5%-át az általános forgalmi adó (6 331,9 millió Ft) teszi ki.

EGYÉB MŰKÖDÉSI CÉLÚ KIADÁSOK

Előirányzat: 8 552,0 millió Ft

Teljesítés: 8 576,9 millió Ft

A jogcímen a 8 576,9 millió Ft-os pénzügyi teljesítésből a legjelentősebb tétel az MTVA részére átadott 8 400,0 millió Ft összegű egyéb működési célú támogatás volt. Az Mttv. 134. § (5) bekezdése szerint, a saját bevételek azon részét, amelyet a Hatóság működésére nem használ fel, illetve amelyekből nem képez működési tartalékot - az Elnök rendelkezése szerint - átadja az MTVA részére. Ennek alapján februárban 4 000,0 millió Ft, júliusban pedig 4 400,0 millió Ft került átutalásra az MTVA részére.

Az MTVA a támogatás összegét az m4 és m5 csatornák HD terjesztésével kapcsolatos műsorszórási költségeinek finanszírozása közérdekű célra használhatja fel.

BERUHÁZÁSOK

Előirányzat: 2 500,0 millió Ft

Teljesítés: 2 373,1 millió Ft

A beruházások előirányzati kerete terhére 2 373,1 millió Ft értékű kifizetés történt (94,9%-os teljesítés), a Hatóság átgondolt, központosított beszerzéseinek köszönhetően. A legnagyobb megtakarítás az egyéb tárgyi eszközök beszerzése soron jelentkezett, 300,2 millió Ft összegben.

Immateriális javak beszerzése, létesítése

Előirányzat: 370,0 millió Ft

Teljesítés: 226,5 millió Ft

A beruházások között szerepel az immateriális javak beszerzésére fordított 226,5 millió Ft-os összeg, amely a tárgyév során jelentős megtakarítást mutat (143,5 millió Ft). A teljesítés 40%-át az IRIS szoftverrendszer beszerzése teszi ki.

Ingatlanok beszerzése, létesítése

Előirányzat: 25,0 millió Ft

Teljesítés: 133,2 millió Ft

Ezen a jogcímen látható túlteljesítést (108,2 millió Ft) két jelentős tétel okozza, mindkettő az EMC mérőlabor projekthez kapcsolódik, melynek finanszírozása a Hatóság tartalékából történt. A nagyobbik kiadás a nirmana Kft.-nek a mérőlabor tervezésre fizetett 59,7 millió Ft, a kisebbik tétel pedig a CÉH Zrt.-nek az EMC mérőlabor-beruházás lebonyolítására fordított 34,8 millió Ft.

Informatikai eszközök beszerzése, létesítése

Előirányzat: 420,0 millió Ft

Teljesítés: 666,4 millió Ft

A beruházási kiadások közül a második legnagyobb jogcím összegét jelentő informatikai eszközök beszerzése jelentős mértékű túlköltéssel zárult. Ez több tényezőből adódik, egyrészt jelentős értékű HP szerver beszerzés (240,2 millió Ft) történt a T-Systems Magyarország Zrt.-től, másrészt a központi hálózati eszközök cseréje 2018-ban elmaradt, és áthúzódott 2019-re, mintegy 124,1 millió Ft értékben (99999 Informatika Kft.). Ezeken túlmenően említésre érdemes a DELL szerver és storage vásárlás 109,9 millió Ft értékben az Areus Zrt.-től.

Egyéb tárgyi eszközök beszerzése, létesítése

Előirányzat: 1 153,5 millió Ft

Teljesítés: 853,3 millió Ft

A beruházási kiadások legnagyobb összegét az egyéb tárgyi eszközök beszerzése adja. A legjelentősebb tétel a műszerbeszerzésekhez köthető (634,6 millió Ft), ez a jogcímcsoport 74,4%-át teszi ki. A Hatóság jelentős összegben (435,9 millió Ft) vásárolt a Svale Technology Kft.-től különféle mérési eszközöket, de ez az összeg tartalmazza a mérőállomások rekonstrukciójára fordított 302,3 millió Ft-os kiadást is.

Beruházási célú előzetesen felszámított áfa

Előirányzat: 531,5 millió Ft

Teljesítés: 493,7 millió Ft

A beruházási célú előzetesen felszámított áfa összege a hatályos előírásoknak megfelelő áfa-kulccsal számolva teljesült, ami 37,8 millió Ft megtakarítást jelent a törvényi előirányzathoz képest, mely változás arányos a beruházásokon mutatkozó megtakarítással.

EGYÉB FELHALMOZÁSI CÉLÚ KIADÁSOK

Előirányzat: 8,0 millió Ft

Teljesítés: 0,0 millió Ft

Az egyéb felhalmozási célú kiadási előirányzaton (lakáskölcsön) a korábbi évekhez hasonló tervszám került beállításra, azonban teljesítés nem történt.

A 3. §-hoz

A Hatóság 2019. évi bevételeinek teljesülése

A Hatóság teljes, törvény szerinti költségvetési bevételi előirányzata 34 600,0 millió Ft, amely 2019-ben 35 773,5 millió Ft-tal teljesült. A bevételi előirányzatok, illetve azok 2019. évi teljesítéseinek bemutatása az alábbi táblázatban kerültek összefoglalásra. Az előirányzatok részletes magyarázatai a szöveges indokolásban találhatók.

 

 

 

 

 adatok millió Ft-ban

 Sor-

 Bevételek

 Eredeti 

 Teljesítés

 Eltérés

 Eltérés %

 szám

 

 előirányzat

 

 (=4-3)

 (=4/3)

 (1)

 (2)

 (3)

 (4)

 (5)

 (6)

 1.

 Működési célú támogatások államháztartáson belülről

 2 224,4

 2 224,4

 0,0

 100,0%

 2.1.

 Eljárási illetékek

 0,0

 0,3

 0,3

 -

 2.2.1.

 Elektronikus hírközlési igazgatási eljárási díjak

 323,7

 364,7

 41,0

 112,7%

 2.2.2.

 Mozgóképszakmai hatósági és eljárási díjak

 353,4

 556,7

 203,3

 157,5%

 2.2.3.

 Rádióamatőr vizsgadíj

 0,2

 0,2

 0,0

 100,0%

 2.2.

 Igazgatási szolgáltatási díjak

 677,3

 921,6

 244,3

 136,1%

 2.3.1.

 Frekvenciadíjak

 20 448,7

 20 490,9

 42,2

 100,2%

 2.3.2.

 Azonosítók díja

 2 500,0

 2 549,7

 49,7

 102,0%

 2.3.3.

 Felügyeleti díj

 2 084,2

 2 224,6

 140,4

 106,7%

 2.3.

 Felügyeleti jellegű tevékenységek díja

 25 032,9

 25 265,2

 232,3

 100,9%

 2.4.

 Egyéb bírság bevételei

 434,8

 530,2

 95,4

 121,9%

 2.5.

 Késedelmi pótlék

 0,3

 0,0

 -0,3

 -

 2.

 Közhatalmi bevételek

 26 145,3

 26 717,3

 572,0

 102,2%

 3.1.

 Szolgáltatások ellenértéke

 0,3

 0,9

 0,6

 300,0%

 3.2.

 Tulajdonosi bevételek

 0,0

 2,7

 2,7

 -

 3.3.

 Kiszámlázott általános forgalmi adó

 6 197,5

 6 375,5

 178,0

 102,9%

 3.4.

 Biztosító által fizetett kártérítés

 0,5

 8,1

 7,6

 1620,0%

 3.5.

 Egyéb működési bevételek

 20,0

 421,5

 401,5

 2107,5%

 3.

 Működési bevételek

 6 218,3

 6 808,7

 590,4

 109,5%

 4.

 Felhalmozási bevételek

 5,0

 8,8

 3,8

 176,0%

 5.

 Működési célú átvett pénzeszközök

 0,0

 6,2

 6,2

 -

 6.

 Felhalmozási célú átvett pénzeszközök

 7,0

 8,1

 1,1

 115,7%

 Költségvetési bevételek

 34 600,0

 35 773,5

 1 173,5

 103,4%

 Finanszírozási bevételek

 0,0

 45 490,6

 45 490,6

 -

 Bevételek összesen

 34 600,0

 81 264,1

 46 664,1

 234,9%

MŰKÖDÉSI CÉLÚ TÁMOGATÁSOK ÁLLAMHÁZTARTÁSON BELÜLRŐL

Előirányzat: 2 224,4 millió Ft

Teljesítés: 2 224,4 millió Ft

Ezen az előirányzaton az MTVA által átutalt, a Médiatanács hivatali szervének működését biztosító forrás szerepel 2 224,4 millió Ft összeggel, amely az előző évivel azonos összegű támogatást tartalmaz, és ezen összeg fedezi a teljes Médiafelügyeleti Divízió, a Nemzeti Filmiroda, valamint a Médiatanács Titkárság Főosztály kiadásait, amely magában foglalja a Médiatudományi Intézet költségeit is.

A 2019-es évben az előirányzat 100,0%-os teljesülést mutat.

KÖZHATALMI BEVÉTELEK

Előirányzat: 26 145,3 millió Ft

Teljesítés: 26 717,3 millió Ft

Összességében a közhatalmi bevételek előirányzata a 26 145,3 millió Ft eredeti előirányzathoz képest 572,0 millió Ft-tal magasabb értékkel, 26 717,3 millió Ft-ban realizálódott, mely 2,2%-os többletet jelent.

Eljárási illetékek

Előirányzat: 0,0 millió Ft

Teljesítés: 0,3 millió Ft

Ezen a jogcímen kerültek kiszámlázásra a szolgáltatók által a Hatóságtól kért vizsgálati jegyzőkönyv-, illetve határozat másolatok, valamint az egyéb iratpótlási kérelmek esetén fizetendő eljárási illetékek. Az ilyen jellegű bevételek éves szinten összesen 0,3 millió Ft értékben jelentkeztek a Hatóságnál.

Igazgatási szolgáltatási díjak

Előirányzat: 677,3 millió Ft

Teljesítés: 921,6 millió Ft

Az igazgatási szolgáltatási díjak a teljes bevételi struktúrában relatíve kisebb nagyságrendet képviselnek, amelyek az eredetileg tervezett 677,3 millió Ft-tal szemben 921,6 millió Ft összeggel teljesültek, ami 136,1%-os teljesítést jelent. A teljesítésből 364,7 millió Ft az elektronikus hírközlési igazgatási eljárási díjakhoz, míg 556,7 millió Ft a mozgóképszakmai hatósági eljárási díjakhoz és 0,2 millió Ft a rádióamatőr vizsgadíjakhoz kapcsolódik.

Elektronikus hírközlési igazgatási eljárási díjak

Előirányzat: 323,7 millió Ft

Teljesítés: 364,7 millió Ft

Az elektronikus hírközlési igazgatási eljárási díjaknál mutatkozó túlteljesítés (41,0 millió Ft) döntő mértékben az antennák, szerkezeteik engedélyezési eljárási díjának növekedésével magyarázható. Főként a 4. mobilszolgáltatásra készülő DIGI Távközlési és Szolgáltató Kft. díjai emelkedtek, mivel a tervezett antennatartó szerkezetek (tornyok) engedély kérelmeinek építési engedélyei nagyobb részben kiadásra kerültek, illetve folyamatban vannak. További magyarázatként szolgál a bevételtöbbletre, hogy több torony esetén a 2018. évben indított engedélyezési eljárások és így a hozzá kapcsolódó bevételek is átcsúsztak a 2019. évre, mert egyes előre tervezett eljárásoknál a helykijelölés meghiúsult.

A pénzforgalmi befolyás az eredeti előirányzathoz képest 112,7%-os teljesítést jelent.

Mozgókép szakmai hatósági és eljárási díjak

Előirányzat: 353,4 millió Ft

Teljesítés: 556,7 millió Ft

A két jelentős - a bevételt nagymértékben befolyásoló - tényező a támogatásra jogosultság megállapítása és a költségellenőrzési eljárás díja, amelyek elsősorban a megrendelésre készülő filmalkotások (bérmunkák) eljárási díjaiból adódnak. Ezek összege csak nagyságrendileg kalkulálható, ennek következtében mutatkozik terven felüli teljesítés ezen a jogcímen. A 2019. évi teljesítés 203,3 millió Ft-tal haladta meg az eredeti előirányzatot.

A jogcím esetében lényeges változást hozott az Országgyűlés 2019. december 10-i ülésnapján elfogadott, egyes törvényeknek a Nemzeti Filmintézet Közhasznú Nonprofit Zrt. létrehozásával összefüggő módosításáról szóló 2019. évi CVI. törvény, ugyanis a hatályba lépő szabályozás szerint, a Nemzeti Filmiroda felügyelete 2020. január 1-től a Miniszterelnöki Kabinetiroda vezetése alá lett rendelve. Ennek eredményeképpen, a 2020-as évtől kezdődően, a Hatóság költségvetéséből átkerülnek a mozgóképszakmai hatósági eljárásokból származó bevételek a Miniszterelnöki Kabinetiroda költségvetésébe.

Rádióamatőr vizsgadíj

Előirányzat: 0,2 millió Ft

Teljesítés: 0,2 millió Ft

Az igazgatási szolgáltatási díjak között szerepel a rádióamatőr vizsgadíj, melynek összege nem releváns, a teljesítés az eredeti előirányzatnak megfelelően alakult.

Felügyeleti jellegű tevékenységek díja

Előirányzat: 25 032,9 millió Ft

Teljesítés: 25 265,2 millió Ft

Frekvenciadíjak

Előirányzat: 20 448,7 millió Ft

Teljesítés: 20 490,9 millió Ft

A 2019. évi tervezés keretét - az előző évekhez hasonlóan - egyrészt a három, országosan meghatározó mobilszolgáltató céggel (Magyar Telekom Nyrt., Telenor Zrt., Vodafone Zrt.) 2013. szeptember 6-án aláírt hatósági szerződés módosítása, másrészt a széles vagy egyre szélesebb sávú (sávszélesség > 25 kHz) rendszerek után fizetendő díjak határozták meg. Ide tartoznak az országos lefedettséget elérő mobiltelefon rendszerek és az e hálózathoz kapcsolódó mikrohullámú kiszolgáló összeköttetések.

A tárgyévi bevételek nagyságrendjére és pénzforgalmi ütemezésére komoly befolyással volt, hogy a három nagy mobilszolgáltató céggel és a DIGI Távközlési és Szolgáltató Kft-vel 2015. január 15-én aláírásra került az a hatósági szerződésmódosítás, melynek értelmében a számlázások és fizetések rendje egységesítésre került.

Az egységesítés érdekében folytatott egyeztetéseket követően, a Felek abban állapodtak meg, hogy a Szolgáltatók a sávdíjat 2015. január 1-jétől negyedéves gyakorisággal fizetik. A hatósági szerződések alapján, a 2014. december 31. dátumig éves, negyedéves, illetve havi ütemezésben fizetett addigi sávdíjak helyett, 2015. január 1-jétől negyedéves számlázási ütemezésre tért át a Hatóság.

A frekvenciadíjak összességében az eredeti előirányzathoz (20 448,7 millió Ft) képest 100,2%-ban, azaz 20 490,9 millió Ft összegben teljesültek.

Az alábbi táblázat részletesen bemutatja a frekvenciadíjak jogcímenkénti 2019. évi eredeti előirányzatát és azok teljesülését.

 

 

 adatok millió Ft-ban

 Megnevezés

 Eredeti előirányzat

 Teljesítés

 Eltérés

 GSM 900 MHz frekvenciadíj

 2 376,0

 2 142,0

 -234,0

 DCS 1800 frekvenciadíj

 2 902,5

 2 902,5

 0,0

 Mobil koncessziós díjak

 5 278,5

 5 044,5

 -234,0

 UMTS sávdíj

 2 025,0

 2 025,0

 0,0

 Műsorszóró frekvencia lekötési díj

 0,2

 0,6

 0,4

 Műsorszóró frekvencia használati díj

 603,3

 657,8

 54,5

 Műsorszóró frekvenciadíj

 603,5

 658,4

 54,9

 URH frekvencia lekötési díj

 1,5

 1,6

 0,1

 URH frekvencia használati díj

 468,0

 477,3

 9,3

 GSM-R sávdíj

 36,0

 36,0

 0,0

 URH frekvenciadíj

 505,5

 514,9

 9,4

 Mikrohullámú frekvencia lekötési díj

 27,0

 40,8

 13,8

 Mikrohullámú frekvencia használati díj

 1 750,0

 1 951,8

 201,8

 Mikrohullámú frekvenciadíj

 1 777,0

 1 992,6

 215,6

 Egyéb frekvenciák használati díja

 46,0

 41,3

 -4,7

 E-GSM 900 sávdíj

 576,0

 522,0

 -54,0

 26 GHz sávdíj

 191,5

 193,2

 1,7

 2012. évi pályázat frekvenciadíjai

 767,5

 715,2

 -52,3

 450 MHz sávdíj

 265,7

 310,0

 44,3

 800 MHz sávdíj

 5 400,0

 5 400,0

 0,0

 900 MHz sávdíj

 450,0

 450,0

 0,0

 1800 MHz sávdíj

 670,5

 670,5

 0,0

 2600 MHz sávdíj

 2 227,5

 2 227,5

 0,0

 2014. évi pályázat frekvenciadíjai

 9 013,7

 9 058,0

 44,3

 2016. évi pályázat frekvenciadíja (3400-3800 MHz sávdíj)

 432,0

 441,0

 9,0

 Frekvenciadíjak bevételei összesen

 20 448,7

 20 490,9

 42,2

Mobil koncessziós díjak

Előirányzat: 5 278,5 millió Ft

Teljesítés: 5 044,5 millió Ft

A három nagy mobilszolgáltató hatósági szerződések alapján, frekvenciahasználati jogosultsággal rendelkezik a 900 MHz-es és 1800 MHz-es frekvenciasávokban Magyarország teljes területén, a földfelszín tekintetében, beleértve a metróalagutakat is. A szolgáltatók a szerződésben meghatározott frekvenciasávokban az elektronikus hírközlésről szóló 2003. évi C. törvény (a továbbiakban: Eht.) 188. § 72. pontjában foglalt meghatározás szerinti mobil rádiótelefon szolgáltatás nyújtására jogosultak.

A hatósági szerződés alapján szerzett frekvenciahasználati jogosultság szerint, a szolgáltatóknak kizárólagos joguk van arra, hogy a jogosultsággal érintett frekvenciasávokban a frekvenciahasználathoz szükséges frekvenciakijelölés és rádióengedély kiadása érdekében eljárjanak.

GSM 900 MHz frekvenciadíj

Előirányzat: 2 376,0 millió Ft

Teljesítés: 2 142,0 millió Ft

A módosított hatósági szerződés szerinti éves díj a GSM 900 MHz frekvenciasávban 2 376,0 millió Ft összegben került megtervezésre. A pénzforgalmi teljesítés 2 142,0 millió Ft volt.

Az eltérés egyik oka, hogy a 2018-as évben átalakításra került a frekvencia számlák fizetési rendje. A 2018. I. negyedév és az azelőtti számlák kibocsátása még úgy történt, hogy fizetési határidőnek a következő év ugyanazon negyedévének az első hónapjára lett rászámolva a 30 napos fizetési határidő. 2018. II. negyedév számlázásnál és az azt követő számlázásoknál már az adott negyedévet követő év utáni negyedév első hónapjának 15 napja + 30 nap a fizetési határidő, amely a szerződésben előírtaknak megfelelő. Így eltolódott egy negyedévvel a fizetési határidő, mert a szerződés értelmében a negyedévet követően, 1 évvel később kell fizetni. Ebből következően, a korábban 2019. május hóban esedékes számlák fizetési határideje áttevődött augusztusra, így a három szolgáltató (Magyar Telekom Nyrt., Telenor Zrt. és Vodafone Zrt.) 2019. II. negyedévre beütemezett tervszámai nem kerültek teljesítésre. Ez 594,0 millió Ft elmaradást jelentett. Ezzel ellentétes hatást váltott ki, hogy a Vodafone Magyarország Zrt. június hónapban előre kifizette a teljes 2019. évi és a 2020. I. és II. negyedévének sávdíjait, ami 360,0 millió Ft túlfizetést jelentett. Összességében, így a tervhez képest 234,0 millió Ft elmaradás jelentkezett.

DCS 1800 MHz frekvenciadíj

Előirányzat: 2 902,5 millió Ft

Teljesítés: 2 902,5 millió Ft

Az 1800 MHz-es sáv díjfizetési szempontból két fő egységre bontható, amelyeket a hatályos hatósági szerződések definiálnak. A számlázás és befizetés a tárgynegyedévet követő negyedévben történik.

A Telenor Zrt. 2004. évben megnyert és 2013 októberétől használt DCS „G” blokkja után, a frekvencialekötés és - használat díjáról szóló 1/2011. (III. 31.) NMHH rendelet (a továbbiakban: tarifarendelet) szerint kell fizetni a sávdíjat. Ennek összege a 2014. évi sávrendezés és engedélyezés utáni 2X15 MHz-es blokkra 56,3 millió Ft/hó. A számlázás ezen a jogcímen havi ütemezésű maradt.

A szolgáltatói befizetések 2 902,5 millió Ft összegben, terv szerint teljesültek.

UMTS pályázati frekvencia díjak

Előirányzat: 2 025,0 millió Ft

Teljesítés: 2 025,0 millió Ft

A tarifarendelet e sávra vonatkozó díjszámítási eljárása és együtthatói 2014. január óta nem változtak, ezáltal ezen a jogcímen a korábbi évek bevételeivel azonos nagyságrendű teljesülést lehetett tervezni. Ennek összege a tavalyi évhez hasonlóan 2 025,0 millió Ft volt, amely összeg terv szerint teljesült.

Műsorszóró frekvenciadíj

Előirányzat: 603,5 millió Ft

Teljesítés: 658,4 millió Ft

A műsorszóró frekvenciadíj esetében 54,9 millió Ft a túlfizetés, mely csupán technikai jellegű. A 2018. december havi számlák fizetési határideje december 27-e volt, azonban a partnerek több mint 90%-a csak 2019. január elején teljesítette a kötelezettségét, ez okozta a közel egy havi műsorszóró frekvencia használati díj növekményt.

URH frekvenciadíj

Előirányzat: 505,5 millió Ft

Teljesítés: 514,9 millió Ft

Az URH sávban évek óta stagnál a rendszerek száma és inkább a hálózatok korszerűsítésével lehet számolni, mint azok számának növekedésével. Az elmúlt évekhez viszonyított enyhe növekedés ebben a bevételi csoportban azzal indokolható, hogy néhány esetben a hálózatok korszerűsítése és a tesztüzem után a régi és az új technológiát a felhasználók egymás mellett üzemben tartották, valamint az átlagot meghaladóan több olyan alkalmi rendezvény is volt, amelynek időtartama alatt professzionális URH készülékeket használtak fel.

A bevételi többlet 9,4 millió Ft volt.

Mikrohullámú frekvenciadíj

Előirányzat: 1 777,0 millió Ft

Teljesítés: 1 992,6 millió Ft

A mikrohullámú frekvenciasávok legnagyobb felhasználói a mobil szolgáltatók és a nagy sebességű adathálózatok. Az előző években tapasztalt frekvencia lekötési díj stagnálása után növekedés indult el 2019-ben. Ennek több magyarázata is van. Az optikai hálózatok nem tudtak olyan gyorsan fejlődni, mint amennyire a bázisállomási rendszereket bővíteni kellett, így a szolgáltatók kénytelenek voltak mikrohullámú eszközöket telepíteni. A szolgáltatók előzetesen próbálnak felkészülni az 5G rendszerek részére szükséges nagyobb kapacitásokra, hogy a pályázatok lezárása után könnyebben és gyorsabban el tudják indítani a szolgáltatást. A 26 GHz-es frekvenciasávot az EU az 5G rendszerek részére kívánja felhasználni. Ennek következménye, hogy a szolgáltatók nem kívánnak ilyen eszközökkel hálózatot építeni, mert nem ismert sem a pontos szabályozás sem pedig az átállási határidő. A vidéki szélessávú projekt keretében folytatódtak a nagyobb beruházások a vidéki térségekben. A korábbi években végrehajtott készülék-modernizálás kapcsán kapott átviteli kapacitás bővülés már nem volt elegendő a szolgáltatói igényeknek, ezért sávszélességet is bővíteni kellett a gyorsabb adatátvitel érdekében.

Mindezek következtében, a pénzforgalmi teljesítés a tervezett 1 777,0 millió Ft helyett 215,6 millió Ft-tal magasabb összeggel valósult meg.

Egyéb frekvenciadíjak

Előirányzat: 46,0 millió Ft

Teljesítés: 41,3 millió Ft

E kategóriába azon rendszerek tartoznak, amelyek a főbb frekvenciasávok kategóriáiba nem illenek. Tekintettel az ilyen típusú rendszerekben üzemeltetett alacsony állomásszámra és díjtételre, ez nem szignifikáns összeg a frekvenciadíj bevételek között.

A teljesítés 4,7 millió Ft-tal maradt el az eredeti előirányzattól, mivel a tervezés csak bázis alapon történhetett, így ez magyarázza a differenciát.

2012. évi pályázat frekvenciadíjai

Előirányzat: 767,5 millió Ft

Teljesítés: 715,2 millió Ft

A Hatóság a 2012-ben lezárult pályázati eljárás során értékesített frekvenciasávok használatából összesen 767,5 millió Ft bevételt prognosztizált, mellyel szemben a teljesülés 715,2 millió Ft volt.

GSM 900 MHz sávdíj

Előirányzat: 576,0 millió Ft

Teljesítés: 522,0 millió Ft

A 2013. október 11-én módosított hatósági szerződések biztosítják a három nagy szolgáltató 2012. évben elnyert E-GSM 900 MHz frekvenciasáv blokkjainak használatát, valamint ezek határozzák meg a sávdíjak értékét. A 2019-es évre 576,0 millió Ft bevétellel kalkulált a Hatóság. A pénzforgalmi teljesítés 522,0 millió Ft volt.

Az eltérés egyik oka, hogy a 2018-as évben átalakításra került a frekvencia számlák fizetési rendje. A 2018. I. negyedév és az azelőtti számlák kibocsátása még úgy történt, hogy fizetési határidőnek a következő év ugyanazon negyedévének az első hónapjára lett rászámolva a 30 napos fizetési határidő. 2018. II. negyedév számlázásnál és az azt követő számlázásoknál már az adott negyedévet követő év utáni negyedév első hónapjának 15 napja + 30 nap a fizetési határidő, amely a szerződésben előírtaknak megfelelő. Így eltolódott egy negyedévvel a fizetési határidő, mert a szerződés értelmében a negyedévet követően, 1 évvel később kell fizetni. Ebből következően, a korábban 2019. május hóban esedékes számlák fizetési határideje áttevődött augusztusra, így a három szolgáltató (Magyar Telekom Nyrt., Telenor Zrt. és Vodafone Zrt.) 2019. II. negyedévre beütemezett tervszámai nem kerültek teljesítésre. Ez 144,0 millió Ft elmaradást jelent. Ezzel ellentétes hatást váltott ki, hogy a Vodafone Magyarország Zrt. június hónapban előre kifizette a teljes 2019. évi és a 2020. I. és II. negyedévének sávdíjait, ami 90,0 millió Ft túlfizetést jelentett.

Így összességében, a jogcímen a tervhez képest 54,0 millió Ft elmaradás figyelhető meg.

26 GHz sávdíj

Előirányzat: 191,5 millió Ft

Teljesítés: 193,2 millió Ft

A 2012. évi pályázat szerint, a 26 GHz-es mikrohullámú sávban a fix sávdíjas mikro bevételek 2014. óta konstans értéken vannak és a jövőben sem várható ennek módosulása. A sávokat használó szolgáltatók továbbra is aktívan üzemeltetnek eszközöket ebben a spektrumban is. A sávban kismértékű sávrendezés történt, amelynek nem volt hatása a díjbevételre.

A 191,5 millió Ft tervvel szemben a teljesülés 193,2 millió Ft volt. Az 1,7 millió Ft összegű túlfizetést a Digi Kft. 2018. évi december havi számlájának 2019. januári pénzügyi rendezése okozta.

2014. évi pályázat frekvenciadíjai

Előirányzat: 9 013,7 millió Ft

Teljesítés: 9 058,0 millió Ft

A Hatóság a 2014-ben lezárult pályázati eljárás során értékesített frekvenciasávok használatából összesen 9 013,7 millió Ft bevételt kalkulált, amely 100,5%-ban teljesült.

450 MHz sávdíj

Előirányzat: 265,7 millió Ft

Teljesítés: 310,0 millió Ft

A sávot 2014. évben az MVM Net Zrt. nyerte meg. A cég alapvetően a kormányzat részére kívánt távközlési szolgáltatást nyújtani a hálózat kiépítése után, melynek ütemezését és főbb jellemzőit a hatósági szerződés rögzíti.

A Hatóság 2019. évre vonatkozóan 265,7 millió Ft bevételt várt a sávból, a pénzforgalom 44,3 millió Ft többlettel teljesült, mivel a szolgáltató a 2018. évi novemberi és decemberi számláit csak 2019-ben rendezte.

800 MHz sávdíj

Előirányzat: 5 400,0 millió Ft

Teljesítés: 5 400,0 millió Ft

A 800 MHz-es sávban minden blokk elkelt, így a három nyertes szolgáltató havi 450,0 millió Ft-os fizetési kötelezettséggel bír, amely a számlaegységesítési megállapodásnak megfelelően, a negyedév első hónapjának közepén kerül kiszámlázásra, 30 napos fizetési határidővel. A tervezett 5 400,0 millió Ft bevétel 100%-ban teljesült.

900 MHz sávdíj

Előirányzat: 450,0 millió Ft

Teljesítés: 450,0 millió Ft

A 900 MHz-es sávban szintén minden blokk elkelt, így a három nyertes szolgáltató havi 37,5 millió Ft-os fizetési kötelezettséggel bír a 2015. január 15-én módosított hatósági szerződés szerinti fizetési határidővel. Az előirányzat 100,0%-os teljesülést mutat.

1800 MHz sávdíj

Előirányzat: 670,5 millió Ft

Teljesítés: 670,5 millió Ft

Az 1800 MHz-es sávban szintén minden blokk értékesítésre került. A két nyertes szolgáltatónál havi 55,9 millió Ft-os fizetési kötelezettség jelentkezik. A betervezett összeg mindkét szolgáltató részéről teljes összegben megfizetésre került.

2600 MHz sávdíj

Előirányzat: 2 227,5 millió Ft

Teljesítés: 2 227,5 millió Ft

A 2600 MHz-es sávban négy blokk kelt el. A nyertes szolgáltatóknak összesen 2 227,5 millió Ft díjfizetési kötelezettségük keletkezett. Fontos kiemelni, hogy korábban az egyik blokkra (FDD sáv) a Vodafone Zrt. a szerződése szerint halasztott fizetéssel bírt, amelyet a szolgáltató 1 393,1 millió Ft összegben 2017. második negyedévben rendezett. 2017. harmadik negyedévtől már a szerződés szerinti normál havidíjat fizeti. A szolgáltatók a díjakat 100%-ban befizették, így a tervösszeg teljesült.

2016. évi pályázat szerinti 3400-3800 MHz sávdíjak

Előirányzat: 432,0 millió Ft

Teljesítés: 441,0 millió Ft

A Hatóság a 3400-3800 MHz frekvenciasáv értékesítése során, 80 MHz frekvenciamennyiséget értékesített sikeresen. Frekvenciahasználati jogosultságot nyert 18 évre (2034. június 15-ig) az eddig nem használt felső sávban a DIGI Távközlési Kft., az alsó sávban a Vodafone Magyarország Zrt. Az értékesítési eljárás eredményeként a Hatóság új frekvenciákat kapcsolt be a digitális gazdaság vérkeringésébe.

A 432,0 millió Ft tervvel szemben a teljesülés 441,0 millió Ft volt. A 9,0 millió Ft összegű túlfizetést a Digi Kft. 2018. évi december havi számlájának határidőn túli, 2019-es januári pénzügyi rendezése okozta.

Azonosítók díja

Előirányzat: 2 500,0 millió Ft

Teljesítés: 2 549,7 millió Ft

Az azonosító díjak esetében a törvényi előirányzat 2 500,0 millió Ft, míg a teljesülés 2 549,7 millió Ft volt. Az előirányzat 102,0%-ban teljesült.

2019-ben a beérkezett azonosítóengedélyezéssel kapcsolatos kérelmek, illetve a hivatalból indított eljárások száma az előző évihez képest csak kis mértékben változott. Mindkét évben (2018. és 2019.) a korábbiakhoz képest kevesebb azonosítóengedélyezési ügyszám elsősorban a távközlési piac viszonylagos telítettségével magyarázható. 2019-ben nem voltak egyéb ügyszámot befolyásoló tényezők, mint például jogszabályi változások, azonosítóhasználati díjtétel változások.

Az összes 2019. évi eljárás eredményeként 137 db véglegesített határozat vagy végzés került kiadásra. Ebben az évben is kisebb számban fordultak elő azonosítóhasználati díj fizetési kötelezettség elmaradása miatt indított visszavonási-, illetve számmezőátadási eljárások.

A 2019-ben kiszámlázott azonosítóhasználati díj az előző évihez képest kis mértékben emelkedett.

Díjbevétel növekedést, illetve díjbevétel csökkenést eredményező jelentősebb szolgáltatói azonosítógazdálkodási események egyaránt bekövetkeztek az év folyamán.

Nagyszámú azonosítót érintett az EXTERNET Telekommunikációs és Internet Szolgáltató Zrt. elektronikus hírközlési szolgáltatásainak 2019. március 1-i hatályú megszüntetése. A cég szolgáltatásait a Comnica Kft. átvette.

A DIGI Távközlési és Szolgáltató Kft. 2019. második felében - a korábbi kijelölések mellé - további nagy mennyiségű mobil számmező kijelölését kérte az SHS=50-es tartományból.

Az ACN Communications Hungary Kft. 2019. szeptember 1. napjával megszüntette a helyhez kötött telefonszolgáltatásának a nyújtását, melynek következményeként 32 db ezres földrajzi számmező kijelölésének a visszavonására, valamint 49 db ezres földrajzi számmező más szolgáltató részére történő átadására került sor.

A 2019. évi díjbevétel csökkenés elkerülését eredményezte a Vodafone Magyarország Zrt. részére történt 200 db ezres mobil számmező kijelölése az SHS=70-es tartományból.

Felügyeleti díj

Előirányzat: 2 084,2 millió Ft

Teljesítés: 2 224,6 millió Ft

A 2019. évi előirányzatot (2 084,2 millió Ft) és a teljesítést (2 224,6 millió Ft) összehasonlítva, felügyeleti díj vonatkozásában a tervezettnél 140,4 millió Ft-tal magasabb teljesítés realizálódott.

Ennek a terven felüli teljesítésnek az oka, hogy a felügyeleti díj adatszolgáltatás (Felügyeleti Díjkezelő Rendszer) adatkapus rendszerének bevezetésével érezhetően javult a szolgáltatók adatszolgáltatási fegyelme, illetve az automatikus számlázással a díjelőírások és a számlázás hibáinak csökkenése is az elvárásoknak megfelelően alakult.

2019-ben a szakterület az óvatosság elve alapján tervezte a bevételt, mivel a törölt szolgáltatók, cégösszevonások, megszűnések száma bizonytalanságot okozott.

2019-ben a felügyeleti díj teljesítés az előirányzathoz viszonyítva 106,7%-ot mutatott.

Egyéb bírság

Előirányzat: 434,8 millió Ft

Teljesítés: 530,2 millió Ft

Ezen a jogcímen a 434,8 millió Ft eredeti előirányzattal szemben 530,2 millió Ft bevételt realizált a Hatóság. A bírság nagyságrendje a tervezéskor nehezen becsülhető, mivel a kirótt bírságok nagymértékben függenek a szolgáltatói jogkövetés aktuális szintjétől.

A két legnagyobb bírság a Magyar Telekom Nyrt. befizetéseihez kapcsolódik:

Május hónapban a Magyar Telekom Nyrt. 50,0 millió Ft összegben fizette be az analóg és a digitális sugárzásról az IPTV-re történő átállás során a szerződéses feltételek hiányos betartása miatt rá kiszabott bírság értékét. Decemberben a Magyar Telekom Nyrt. 136,0 millió Ft-ot, míg vezető tisztségviselője 2,0 millió Ft-ot fizetett egy korábban kiszabott bírságra vonatkozóan. A bírság határozat indokolása szerint, a szolgáltató minden második kötbérfizetési kötelezettségét jogsértő módon teljesítette az előfizetőivel szemben.

Késedelmi pótlék

Előirányzat: 0,3 millió Ft

Teljesítés: 0,0 millió Ft

Az államháztartás számviteléről szóló 4/2013. (I. 11.) Korm. rendelet (a továbbiakban: Áhsz.) értelmében a díjak, valamint az adók módjára behajtható bevételekhez kapcsolódó késedelmi pótlékot a közhatalmi bevételek között kell kimutatni. Ezen a jogcímen a 0,3 millió Ft tervvel szemben a 2019-es év folyamán nem történt teljesítés.

MŰKÖDÉSI BEVÉTELEK

Előirányzat: 6 218,3 millió Ft

Teljesítés: 6 808,7 millió Ft

Szolgáltatások ellenértéke

Előirányzat: 0,3 millió Ft

Teljesítés: 0,9 millió Ft

Ez a jogcím a Hatóságnál nem releváns, így ez az előirányzat 0,3 millió Ft összegben szerepelt a tervben, melyre a teljesítés 0,9 millió Ft volt.

Tulajdonosi bevételek

Előirányzat: 0,0 millió Ft

Teljesítés: 2,7 millió Ft

Ezen a jogcímen a Hatóság nem tervezett bevételt a 2019. évre. Terven felüli bevételként 2,7 millió Ft folyt be, amely az Interszputnyik Nemzetközi Űrtávközlési Szervezet befizetéséhez kapcsolódik. E szervezetnek Magyarország az egyik alapító tagja. A nemzetközi szerződés alapján a Hatóság képviseli hazánkat, így a szervezet a Hatóság részére utalta át a tárgyévben Magyarországot illető osztalékot.

Kiszámlázott általános forgalmi adó

Előirányzat: 6 197,5 millió Ft

Teljesítés: 6 375,5 millió Ft

A kiszámlázott általános forgalmi adó bevételek az adóköteles bevételek után befolyt áfa összegét tartalmazzák, a 2019. évre érvényes 27%-os kulccsal. Adóköteles bevételek a frekvenciadíjak, az azonosítók díja, a felhalmozási bevételek és a működési bevételek meghatározott áfaköteles része (pl. pályázati dokumentáció díja, pályázati részvételi díj).

A kiszámlázott díjak általános forgalmi adó tartalma az eredeti előirányzat 6 197,5 millió Ft-os összegével szemben 6 375,5 millió Ft-ban teljesült. Ez 2,9%-os túlteljesítést jelent, melynek magyarázata az egyéb működési bevételekből (pályázati részvételi díjak) származó bevételi-többlet áfa vonzata.

Biztosító által fizetett kártérítési bevételek

Előirányzat: 0,5 millió Ft

Teljesítés: 8,1 millió Ft

Az Áhsz. értelmében, ezt a jogcímet külön soron kell nyilvántartani. A Hatóság bázis alapon tervezve 0,5 millió Ft bevételt irányzott elő, mellyel szemben a teljesülés 8,1 millió Ft volt, mely főként a gépjárművek visszatérített biztosításából ered.

Egyéb működési bevételek

Előirányzat: 20,0 millió Ft

Teljesítés: 421,5 millió Ft

Ezen a soron a kötbérből, kártérítésből, késedelmi kamatból (a dolgozók részére nyújtott lakásépítési célú hitelek esetleges késedelmes fizetéséből adódó késedelmi pótlékok jelennek meg ezen a jogcímen), valamint a frekvencia tenderek pályázati részvételi díjából származó bevételek szerepelnek, melyeknek összegével a költségvetési tervezés idején még nem lehetett pontosan kalkulálni.

A teljesítés a 20,0 millió Ft eredeti előirányzathoz viszonyítva 421,5 millió Ft összegben valósult meg. A jelentős eltérés magyarázata, a 2019. évi költségvetés tervezési időszakában még nem ismert 5G árverés lebonyolítása, amelyen az indulás feltételeként 100,0 millió Ft részvételi díj megfizetése volt kikötve. A pályázattal kapcsolatban végül a Magyar Telekom Nyrt., a Vodafone Magyarország Zrt., a Telenor Magyarország Zrt. és a DIGI Communications fizetett be egyenként 100-100 millió Ft-ot, így összességében ezen a jogcímen 400,0 millió Ft többletbevételt realizált a Hatóság.

FELHALMOZÁSI BEVÉTELEK

Előirányzat: 5,0 millió Ft

Teljesítés: 8,8 millió Ft

Ezen a jogcímen jelenik meg az ingatlanok értékesítéséből, a felesleges és az elhasználódott eszközök selejtezését követő értékesítésből, továbbá a lecserélt gépjárművek eladásából származó bevételek.

Az 5,0 millió Ft eredeti előirányzathoz viszonyítva, a teljesítés 8,8 millió Ft volt, mely 3,8 millió Ft többletteljesítést mutat.

MŰKÖDÉSI CÉLÚ ÁTVETT PÉNZESZKÖZÖK

Előirányzat: 0,0 millió Ft

Teljesítés: 6,2 millió Ft

A működési célú átvett pénzeszközökre 2019-es évre nem tervezett bevételt a Hatóság. Ezek olyan bevételek, amelyek az államháztartáson kívülről működési célból kapott támogatásokból és más ellenérték nélküli bevételekből származnak.

2019-ben a Nemzetközi Gyermekmentő Szolgálat részéről visszautalt 6,2 millió Ft szerepel teljesítésként, amelynek magyarázata, hogy a Hatóságtól pénzeszköz átadás jogcímen a korábbi években kapott támogatás felhasználása nem volt teljeskörű, ezért a fel nem használt összeget a partner visszautalta a Hatóságnak.

FELHALMOZÁSI CÉLÚ ÁTVETT PÉNZESZKÖZÖK

Előirányzat: 7,0 millió Ft

Teljesítés: 8,1 millió Ft

A dolgozóknak nyújtott lakáskölcsön visszatérülése a 7,0 millió Ft előirányzattal szemben 8,1 millió Ft összegben realizálódott.

FINANSZÍROZÁSI BEVÉTELEK

Előirányzat: 0 millió Ft

Teljesítés: 45 490,6 millió Ft

A Hatóság a széleskörű feladatainak maradéktalan végrehajtása érdekében, a tárgyévi költségvetésében keletkező megtakarításaiból tartalékokat képez, melyek felhasználását az év végén kiadott Elnöki Rendelkezésben szabályozza, majd a zárszámadási törvény elfogadásával, az Országgyűlés hagyja jóvá.

A hatályos számviteli rend szerint, a pénzügyi beszámolóban az előző években képzett maradványokat bevételként kell szerepeltetni. Így az előző évek Elnöki Rendelkezései, valamint a jóváhagyott zárszámadási törvényekből a fel nem használt tartalékok összegét az előirányzatok közt finanszírozási bevételként kell figyelembe venni. Fentieknek megfelelően, a bevételek között összességében 45 490,6 millió Ft-tal szerepel - pénzforgalom nélkül - az előző évi tartalékok állománya, finanszírozási bevételek megnevezéssel.

A Hatóság bevételei mindösszesen 81 264,1 millió Ft összegben teljesültek 2019-ben.

TÖBBLETBEVÉTELEK

Összességében a Hatóság 2019. évi költségvetési bevétele 35 773,5 millió Ft volt, amely az eredeti előirányzat összegéhez (34 600,0 millió Ft) viszonyítva 3,4%-os túlteljesítést mutat.

A túlteljesítés összegéből (1 173,5 millió Ft) az államháztartásról szóló törvény végrehajtásáról szóló 368/2011. (XII. 31.) Korm. rendelet (a továbbiakban: Ávr.) szerint 1 091,4 millió Ft többletbevételként keletkezett.

 

 

 adatok millió Ft-ban

 Előirányzat neve

 Túlteljesítés

 Összesen

 

 Koncessziós áfa

 Többletbevétel

 

 Közhatalmi bevételek

 0,0

 572,0

 572,0

 Működési bevételek

 82,1

 508,3

 590,4

 Felhalmozási bevételek

 0,0

 3,8

 3,8

 Működési célú átvett pénzeszközök

 0,0

 6,2

 6,2

 Felhalmozási célú átvett pénzeszközök

 0,0

 1,1

 1,1

 Összesen

 82,1

 1 091,4

 1 173,5

Az Ávr. 35. § (1) bekezdése szerint a közhatalmi bevételek, működési bevételek és felhalmozási bevételek előirányzatain keletkezett többletbevételek az irányító szerv hatáskörében végrehajtott előirányzat-módosítást követően használható fel.

A Hatóság a központi államigazgatási szervekről, valamint a Kormány tagjai és az államtitkárok jogállásáról szóló 2010. évi XLIII. törvény 1. § (6) bekezdés a) pontja alapján, valamint az Mttv. 109. § (1) bekezdésében meghatározottak szerint önálló szabályozó szerv, mely kizárólag a törvényeknek van alárendelve. A Hatóság elnöke az államháztartásról szóló 2011. évi CXCV. törvény 9/A. § (1) bekezdése alapján gyakorolja az irányító szerv feladatkörének gyakorlásához szükséges hatásköröket.

A 2019. évben képződött 1 091,4 millió Ft összegű többletbevételt a 6/2019. számú Elnöki Rendelkezés IV. fejezet 2.1. pontjában meghatározottaknak megfelelően, a Hatóság az árnyékolt és reflexiómentes mérőkamra és szerverközpont építésére képzett tartalékba helyezi.

A 4. §-hoz

TÁRGYÉVI MARADVÁNY ÉS TARTALÉKOK TÁRGYÉVI MARADVÁNY

Előirányzat: 0 millió Ft

Teljesítés: 4 556,0 millió Ft

A maradványfelhasználással korrigált bevételi és kiadási teljesítés 4 556,0 millió Ft pénzmaradványt mutat, melynek felhasználására vonatkozóan az alábbi táblázatban összefoglalt javaslat került előterjesztésre, a 2019. évi működési tartalékról, valamint a 2019. évi maradvány terhére szóló kötelezettségvállalásról és az MTVA részére történő befizetésről szóló 6/2019. számú Elnöki Rendelkezéssel egyezően.

- A Hatóság a 2019. évi 530,2 millió Ft összegű bírságból származó bevétele az Mttv. vonatkozó előírásai alapján a médiatudatosság fejlesztésére fordítható.

- A pénzmaradványból finanszírozható a 2019. évi kötelezettségvállalással terhelt 382,7 millió Ft értékű szállítói kötelezettség (kötelezettségvállalással lekötött maradvány) 2020. évi kiadásai.

- A Hatóság a nemzeti mérésügyi feladatainak hatékony ellátásáért, valamint a vonatkozó EU-s irányelveknek történő maradéktalan megfelelés érdekében, árnyékolt és reflexiómentes mérőkamra és szerverközpont építésének beruházásáról (NARNIA projekt) hozott döntést. A Hatóság e projekt megvalósítására 3 643,1 millió Ft-ot különít el a 2019. évi maradványa terhére, melyből 1 091,4 millió Ft többletbevételből keletkezett.

A Hatóság tartalékainak alakulását az alábbi táblázat mutatja be.

 

 

 adatok millió Ft-ban

 Megnevezés

 Összeg

 1.

 Előző évek tartalékainak nyitó értéke

 45 490,6

 2.

 Előző évek tartalékainak évközi változása (növekedés/csökkenés)

 -1 793,6

 

 Ebből: Felhasználások

 

 

 Kötelezettségvállalással lekötött 2018. évi maradvány felhasználása

 -1 090,0

 

 E-közmű felhasználás

 -83,2

 

 Bírságból médiatudatosság fejlesztésére felhasználás

 -368,2

 

 EMC mérőlabor forrás felhasználás

 -128,5

 

 Megváltozott munkaképességűek részére hírközlési szolgáltatás biztosítása

 -62,7

 

 Digitális földfelszíni technológia váltás kiadásai

 -61,0

 

 Átcsoportosítások

 

 

 2018. évi kötelezettségvállalással terhelt maradvány felhasználásának meghiúsulása

 -69,0

 

 Átcsoportosítás EMC mérőlabor forrásra

 +69,0

 3.

 Előző évek fel nem használt maradványai (1.+2.)

 43 697,0

 4.

 Tárgyévi működési pénzmaradvány

 4 556,0

 

 Ebből: 2019. évi befolyt bírság felhasználása a médiatudatosság fejlesztés forrásra

 530,2

 

 Kötelezettségvállalással lekötött maradvány

 382,7

 

 Maradványképzés EMC forrás növelésére

 3 643,1

 Pénzmaradvány záró értéke összesen (3.+4.)

 48 253,0

A 2019. évben keletkezett pénzmaradvány teljes összege kötelezettségvállalással lekötött maradványnak minősül, így a Hatóságnak az Országgyűlés döntési hatáskörébe tartozó szabad maradványa nincs.

A HATÓSÁG TARTALÉKAINAK RÉSZLETES BEMUTATÁSA

A Hatóság 2019. év végi tartalékait az alábbi táblázat mutatja be.

 

 adatok millió Ft-ban

 Megnevezés

 Záró összeg

 Következő évek működési tartaléka

 18 375,0

 Forrás 12 (3/2012. Eln. Rend., Hír-Közmű)

 6 011,8

 Forrás 13 (4/2013. Eln. Rend., Digitális átállás II.)

 7 040,5

 EMC mérőkamra és szerverközpont

 14 349,8

 Kötelezettségvállalással lekötött maradvány

 382,7

 Bírság (Médiakultúra fejlesztése)

 1 960,1

 Megváltozott munkaképességűek hírközlési szolgáltatási hozzáférés biztosítása

 132,9

 Összes tartalék

 48 253,0

Következő évek működési tartaléka

(18 375,0 millió Ft)

A következő évek működési tartaléka az Mttv. 134. § (1) bekezdésében adott felhatalmazás alapján jött létre Elnöki rendelkezések alapján a korábbi években. A Hatóság ugyanezen § (4) bekezdése szerinti saját bevételéből - a bírság kivételével - évente legfeljebb a tényleges adott évi bevétele huszonöt százalékának megfelelő mértékig tartalékot képezhet. Az így képzett tartalék a következő években a Hatóság működésének, feladatai ellátásának fedezetére használható fel. A Hatóság ellátja mind a média, mind a hírközlés szabályozási és felügyeleti feladatait. Ennek célja a fejlődés és a piaci verseny kibontakoztatása és a fogyasztók érdekeinek hatékony képviselete.

Forrás 12 tartalék (Hír-Közmű)

(6 011,8 millió Ft)

A Hatóság a Hír-Közmű nyilvántartás létrehozásával a teljes magyarországi hírközlési rendszer átláthatósága szempontjából kiemelkedő (a földhivatali nyilvántartási rendszerhez hasonló) jelentőségű katasztert hoz létre, mely hosszabb távon képes kiszolgálni a hatósági és ágazati szabályozó tevékenységein túl az állami szervek és az EU részéről felmerülő, egyre növekvő adatszolgáltatási igényeket.

A projekt első, 2021 közepéig tervezett ütemében kerül kialakításra a nyilvántartási struktúra (központi adatbázis), és az elektronikus hírközlési építmények engedélyezésével és építésfelügyeletével kapcsolatos hatósági eljárások elektronizált rendszere. A fejlesztés részeként kialakításra kerül egy, a hírközlés hálózat tervezőket támogató külön szoftverkomponens, amely segíti őket a Hatóság számára benyújtandó, valamint a kivitelezéshez szükséges tervdokumentációk előállításában.

Forrás 13 tartalék (Digitális átállás II. projekt)

(7 040,5 millió Ft)

A Hatóság spektrumgazdálkodásának fő feladata, hogy a folyamatosan változó szakmai, nemzetközi jogi és technológiai környezeti feltételek között a nemzeti és nemzetközi szabályozással összhangban az elérhető lehető legnagyobb társadalmi haszonnal biztosítsa a gondjára bízott, a nemzeti vagyon részét képező rádióspektrum mint fontos társadalmi, kulturális és gazdasági értéket képviselő korlátos, kizárólagosan állami tulajdonú erőforrás lehető leghatékonyabb, és káros zavarástól mentes használatát.

A technológiai fejlődéssel párhuzamosan változik a frekvenciák felhasználása is. A 700 MHz-es sáv mobil szélessávra történő (5G) hasznosítása szükségessé teszi a digitális televíziózásra használt frekvenciák átrendezését, cseréjét (a felhasználható frekvencia készlet mintegy 30%-kal csökken). Ez frekvencia-stratégiai kitekintésben, érinti a technológiák frekvencia oldalú támogatásának kérdését is.

A frekvenciák átrendezése ráirányítja a Hatóság figyelmét arra, hogy fokozottan ügyeljen a korszerű, költséghatékony frekvencia felhasználás támogatására (pl. DVB-T2 bevezetés, 5G bevezetés) és gondolja át a feleslegessé vált, korszerűtlen technológiák mielőbbi kivezetésének lehetőségét. Magyarországon nemzetközi összehasonlításban is kiemelkedően jók a 4G (LTE) hálózatok lefedettségi és kapacitásbeli paraméterei. A mobil adat (internet) forgalom több mint 95%-a 4G-s hálózatokon történik és ezt várhatóan hatékonyan tudja majd támogatni az 5G széleskörű kereskedelmi bevezetése. Ezzel összhangban a 90-es évek elején bevezetett 3G (UMTS) technológia jelentősége kiüresedett, mára már elavulttá vált. Jelentős erőforrások (frekvencia, pénz és emberi erőforrások) lennének felszabadíthatóak az elavult 3G technológia kivezetésével, mely az 5G bevezetése után újabb lökést adhatna a digitalizációnak, a digitális versenyképesség növelésének. Nem utolsó sorban felértékelné az állami tulajdonban lévő korlátos erőforrásnak azt a részét, mely jelenleg 3G-re használt. Ennek az érték növekedésnek nagy jelentősége van a 2022 áprilisában lejáró frekvenciák újra értékesítése kapcsán. A 3G kivezetése egy jól koordinált szakmai, társadalmi előkészítést igénylő feladat, melyben erős lakossági kommunikáció szükséges és a folyamat gyorsítása érdekében elképzelhető egy lakossági készülék-csere program megvalósítása is.

A digitális földfelszíni műsorszórás esetében a technológiai átállás a tervezetteknek megfelelően 2020. szeptember 5-e után megtörténhet, ezzel kapcsolatban semmilyen olyan akadály nem került beazonosításra, mely veszélyeztetné a határidőre történő zökkenőmentes átállást. Az 5G mobil hálózatok bevezetése és a 3G esetleges kivezetése a 700 MHz használatba vétele után folyamatosan fog megvalósulni.

EMC mérőkamra és szerverközpont tartalék

(14 349,8 millió Ft)

A Hatóság a 2019-es évben folytatta az új, modern, többfunkciós műszaki épület létrehozásának előkészítését a Visegrádi utcai telephelyén. A forrás ennek megvalósítása során használható fel. Az épület két legjelentősebb eleme egy új EMC mérőkamra több kisebb méretű mérőlaboratóriummal, valamint egy biztonságos adat- és szerverközpont.

A Hatóság piacfelügyeleti és frekvenciagazdálkodási feladatai elvégzéséhez ún. mérőkamrákat használ. A technika fejlődésével a hatóságnak is lépést kell tartania, ezért a közel 20 éve kialakított és használt EMC mérőkamrájának lecserélését tervezi. Akkreditációja, valamint hazai elismertsége és a nemzetközi együttműködés zavartalanságának megőrzése érdekében az új, nagyobb méretű, épületen belüli zárt mérőkamrát egy ennek megfelelően kialakítandó épületben hozza létre.

Az egyre nagyobb adatigényű és gyorsabb forgalmú digitalizálódó gazdaságban, a felügyelt szolgáltatásokkal szintén lépést tartva az új épületben egy TIER3-as minőségű korszerű adatközpontot is kialakít a hatóság. A tervek szerint az épületen belül helyet kapnak parkolók, tárgyalók, irodák és egy nagyobb helyiség is a nemzetközi és belföldi koordinációs értekezletek, workshopok és konferenciák számára.

A 2019-es év első felében elkészült a kiviteli tervdokumentáció, melynek elfogadásával és a szükséges dokumentáció összeállításával a kivitelező közbeszerzés előkészítése lezárult. A folyamat 2019. július elején az ajánlattételi szakaszba lépett, azzal, hogy a hirdetmény 2019. július 4-én megjelent az Európai Unió Hivatalos Lapjában, a Ted-en. Az eljárás fajtája: Nyílt eljárás. A 2019-es év második felében az ajánlattételi szakasz keretében megtörtént az érdeklődőktől érkezett kérdések megválaszolása. A nagy mennyiségű kérdés okán szükséges volt az ajánlattételi határidő meghosszabbítása annak érdekében, hogy az érdeklődőknek megfelelő időt biztosíthassunk a válaszok áttekintésére, amely igény az érdeklődők részéről is megjelent. A fentiek miatt az ajánlattételi szakasz a többszöri hosszabbítást követően, 2019. december 14-én lezárásra került. Az ajánlattételi határidőre három ajánlat érkezett, melyek feldolgozása is megkezdődött még a 2019-es esztendőben.

Kötelezettségvállalással lekötött maradvány

(382,7 millió Ft)

A 2019. évi kötelezettségek (többségében 2019. évben teljesített, de az év végéig még ki nem fizetett szállítóállomány) 2020. évre áthúzódó pénzügyi teljesítésének fedezetére szolgáló összeg.

Bírság tartalék

(1 960,1 millió Ft)

Az Mttv. 134. § (9) bekezdése szerinti forrás: a Hatóság a hírközlés és a média területén a tudatos fogyasztói döntéshozatal kultúrájának fejlesztésére jogosult felhasználni az előző évben a hírközlési és médiapiac szereplőitől befolyt bírságok teljes összegét. Így különösen:

- a hírközlési és médiajog, a verseny- és fogyasztóvédelmi politika körébe tartozó tudományos-oktatási programok támogatására;

- a hírközlési és a médiajoggal, illetve fogyasztóvédelmi politikával foglalkozó szakemberek képzésére;

- a hírközlési és médiapolitikával, valamint a fogyasztói döntéshozatallal kapcsolatos tájékozottság növelése érdekében végzett tájékoztatásra.

Legjelentősebb felhasználási célja a Bűvösvölgy médiaértés központok létesítésének és üzemeltetési kiadásainak biztosítása.

A tárgyévben e célból rendelkezésre álló, de fel nem használt összeg a következő évre átvihető.

Megváltozott munkaképességűek hírközlési szolgáltatási hozzáférés biztosítása tartalék

(132,9 millió Ft)

Az Eht. 10. § 20. pontja szerint képzett tartalék, amely a Hatóság tudatos fogyasztói döntéshozatali kultúrájának fejlesztésére használható fel, valamint biztosítja, hogy a fogyatékos és megváltozott munkaképességű személyek a többi felhasználó számára biztosítottal azonos szinten férhessenek hozzá az elektronikus hírközlési szolgáltatásokhoz.

Az 5. §-hoz

A MÉDIATANÁCS 2019. ÉVI MŰKÖDÉSI KÖLTSÉGVETÉSÉNEK VÉGREHAJTÁSA

Az Országgyűlés a Hatóság egységes költségvetésének részeként hagyta jóvá a Médiatanács működési költségvetésének bevételi és kiadási főösszegeit. A bevételi előirányzat fedezetét az Országgyűlés az Mttv. 135. § (2) bekezdésében meghatározott, MTVA által kezelt pénzügyi források terhére biztosította.

A működési költségvetésben a hatályos államháztartási számviteli szabályozásnak megfelelően, megjelenik a Médiatanács kezelésében lévő előirányzatok részeként tervezett, az MTVA részére tovább utalandó bevételekhez és kiadásokhoz kapcsolódó általános forgalmi adó fizetési kötelezettség.

Az előírásoknak megfelelően, a költségvetési maradvány kimutatás nemcsak a tárgyévben képződött maradványt, hanem az előző évek maradványát is tartalmazza. A beszámoló alapján, a teljeskörűséget biztosítva, külön előirányzatként szerepel a finanszírozási bevételek előirányzata.

A kiadásokat tartalmazó táblában feltüntetésre kerül a tárgyévi maradvány teljes összege is, melynek felhasználási céljáról külön rendelkezési javaslatot tartalmaz az előterjesztés.

A működési költségvetés végrehajtásának elemzése az eredeti előirányzatok és azok év végi teljesülése alapján történt.

KIADÁSOK ALAKULÁSA

 

 

 

 adatok millió Ft-ban

 Előirányzat neve

 Eredeti előirányzat

 Módosított előirányzat

 Teljesítés

 1.

 Személyi juttatások

 109,2

 109,2

 91,4

 2.

 Munkaadókat terhelő járulékok és szociális hozzájárulási adó

 20,2

 20,2

 15,2

 3.

 Dologi kiadások

 527,6

 480,7

 432,8

 4.

 Ellátottak pénzbeli juttatásai

 0,0

 46,9

 46,9

 5.

 Egyéb működési célú kiadások

 24,0

 76,7

 20,8

 5.1.

 Egyéb működési célú támogatások

 24,0

 24,0

 20,8

 5.2.

 Előző évek tartaléka

 0,0

 52,7

 0,0

 Költségvetési kiadások

 681,0

 733,7

 607,1

 Maradvány

 0,0

 0,0

 102,6

 Kiadások összesen

 681,0

 733,7

 709,7

A személyi juttatások előirányzat teljesítése 91,4 millió Ft volt, ami 83,7%-a az eredeti előirányzatnak. A személyi juttatásokhoz kapcsolódó munkaadókat terhelő járulékok és szociális hozzájárulási adó előirányzat 15,2 millió Ft összegben, 75,2%-on teljesült.

A dologi kiadások teljesítése 432,8 millió Ft volt, ami az eredeti előirányzathoz (527,6 millió Ft) viszonyítva 82,0%-os teljesítést jelent. Az előirányzat tartalmazza a működési célú előzetesen felszámított áfát (0,4 millió Ft), valamint a médiapiaci bevételek után fizetendő áfát is (428,7 millió Ft). A tényleges nettó dologi kiadások összege 3,7 millió Ft volt.

Az ellátottak pénzbeli juttatásai előirányzat 46,9 millió Ft összegben teljesült.

Az egyéb működési célú kiadások 20,8 millió Ft-os teljesítése magában foglalja a Médiatanács társzabályozói szervezetekkel megkötött együttműködési megállapodásainak teljesítését.

A költségvetési kiadások 607,1 millió Ft-os összege az eredeti előirányzat 89,1%-os teljesítését mutatja.

BEVÉTELEK ALAKULÁSA

A Médiatanács működését biztosító támogatás 199,0 millió Ft-ban teljesült, ami az eredeti előirányzat 100,0%-a.

A bevezetőben említett médiaszolgáltatási és egyéb díjszámlák utáni áfa összege 458,0 millió Ft-ban teljesült a működési bevételek kiemelt előirányzaton.

A költségvetési bevételek 657,0 millió Ft összegben teljesültek, ami 96,5%-os teljesítést jelent az eredeti előirányzat összegéhez képest.

A finanszírozási bevételek előirányzat a Hatóság 2018. évi egységes költségvetésének végrehajtásáról szóló törvényben jóváhagyott maradványt tartalmazza, 52,7 millió Ft összegben.

A bevételek összesen 709,7 millió Ft értékben teljesültek 2019-ben.

PÉNZMARADVÁNY MEGÁLLAPÍTÁSA

Az éves költségvetési beszámoló „Maradványkimutatás” űrlapja szerint, az alaptevékenységi pénzmaradvány összege 102,6 millió Ft ebből 52,7 millió Ft előző évben keletkezett, 49,9 millió Ft pedig a 2019. évben keletkezett maradvány.

Az előterjesztés azt a javaslatot teszi, hogy a tárgyévi 49,9 millió Ft összegű maradvány kerüljön a Médiatanács működési tartalékába. A teljes működési tartalék összege így 102,6 millió Ft.

A MÉDIATANÁCS KEZELÉSÉBEN LÉVŐ 2019. ÉVI ELŐIRÁNYZATOK VÉGREHAJTÁSA KIADÁSOK ALAKULÁSA

A költségvetésen kívüli kiadások jelentős része az év folyamán a kiszámlázott bevételeknek megfelelően alakult.

A médiaszolgáltatási díj kiadási előirányzat a bevételi előirányzathoz hasonló nagyságrendben teljesült, 1 692,1 millió Ft összegben.

A Médiatanács kezelésében lévő 2019. évi pénzforgalmi kiadási előirányzatok összege 1 736,2 millió Ft, az „elszámolási különbözet MTVA felé” egyenlegező sor összege -3,2 millió Ft, így az összes kiadás 1 733,0 millió Ft.

BEVÉTELEK ALAKULÁSA

A Médiatanács által kiszámlázott, véglegesen az MTVA-t illető bevételek 2019-ben az alábbiak szerint teljesültek. A médiaszolgáltatási díjbevétel 1 659,8 millió Ft, amely az eredeti előirányzat 95,1%-os teljesítését jelenti.

A frekvencia pályázati díj negatív előjelű értékének (-0,5 millió Ft) oka, a Média Depo Kft. (Budapest 99,5 MHz - City Rádió) nagy összegű frekvencia pályázati díjának médiaszolgáltatási díjba történő bevonása. A támogatási pályázati díj előirányzat 24,8 millió Ft összegben teljesült.

A kötbér és bírság jogcímen mutatkozó jelentős mértékű túlteljesítés (1070,2%) magyarázata hogy a médiaszolgáltatók számos esetben megsértették 2019-ben a korhatár kategóriákba történő besorolást, a burkolt kereskedelmi közlemény közzétételének tilalmát, valamint a reklámok, műsorelőzetesek hangerejére vonatkozó Mttv. rendelkezést. Tárgyévben a TV2 Zrt. fizette be a legtöbb bírságot (29,6 millió Ft), őt követi a Magyar RTL Televízió Zrt. (9,5 millió Ft), majd a Digital Média and Communications Zrt. (6,3 millió Ft).

Késedelmi kamat jogcímen 0,2 millió Ft volt a teljesítés.

Az óvadék jogcímen szintén negatív év végi teljesítés történt (-4,9 millió Ft), amelynek magyarázata a Prodo Voice Zrt. óvadékának (16,3 millió Ft) márciusi, illetve a Sláger FM óvadékának (19,0 millió Ft) februári visszautalása, valamint a Prodo Voice Zrt. óvadékának (32,9 millió Ft) médiaszolgáltatási díjra történő márciusi bevonása.

A 2019. évi bevételi teljesítés 1 733,0 millió Ft volt, ez az eredeti előirányzat 96,3%-a.

A 6. §-hoz

A Televíziós Film Mecenatúra 2019. évi költségvetésének végrehajtása

A Mecenatúrát az Mttv. 2019. január 1-én hatályba lépett módosítása (137/F. §) hozta létre, jogi személyként.

A Mecenatúra egy elkülönített pénzalap, amelynek kezelője a Televíziós Filmkollégium (a továbbiakban: Filmkollégium).

A Mecenatúra létrehozásának célja, hogy az elsődlegesen médiaszolgáltatásban való közzétételre szánt játékfilmek, filmsorozatok, dokumentumfilmek, ismeretterjesztő filmek és animációs filmek gyártásának támogatását előmozdítsa, biztosítva ezzel, hogy az állampolgárok lehető legszélesebb köréhez juthassanak el értékes, többek között a magyar történelmi múltat és kultúrát bemutató filmalkotások.

A Mecenatúra a feladatai ellátásával kapcsolatos kiadásokat költségvetési támogatásból, valamint egyéb bevételekből fedezi.

Jelen előterjesztéssel összefüggésben éves költségvetési beszámoló, független könyvvizsgálói jelentés és a beszámoló alapján összeállított, a végrehajtásról szóló írásos elemzés és táblák készültek.

A Mecenatúra költségvetését az Mttv. 137/F. § (13) bekezdése szerint, a Hatóság Mttv. 134. § (2) bekezdése szerinti egységes költségvetésének mellékleteként, az Országgyűlés hagyja jóvá. Az Mttv. 209. § (1) bekezdése átmeneti szabályt állapított meg a 2019. évi költségvetés elfogadására vonatkozóan, miszerint a Mecenatúra 2019. évi költségvetését az Országgyűlés külön törvényben hagyja jóvá, amely külön törvényre az Mttv. 134. § (2) bekezdésében foglaltak az irányadók.

KIADÁSOK ALAKULÁSA

A személyi juttatások előirányzata 15,4 millió Ft összegben teljesült, amely kizárólag a Filmkollégium tagjainak négy havi, törvényben megállapított tiszteletdíját tartalmazta.

A munkaadókat terhelő járulékok és szociális hozzájárulási adó előirányzata 2,7 millió Ft-tal teljesült, amely az érvényben lévő szabályok szerinti adómértékkel tartalmazta a tiszteletdíjak után fizetendő szociális hozzájárulási adót.

A dologi kiadások előirányzatán 2 000 forintos év végi teljesítés történt, amely a Magyar Államkincstár felé fizetett bankköltség volt. Az összeg a nagyságrendje miatt a táblázatban nem került feltüntetésre.

Az egyéb működési célú kiadások teljesítése 6 981,9 millió Ft volt. Az összeg teljes egészében a Filmintézet felé 2019. december 31-én átadott működési célú támogatásként jelent meg, így a Mecenatúra pénzeszköz állománya teljes egészében átadásra került a jogutód szervezet részére.

A beruházási előirányzaton nem történt teljesítés.

A költségvetési kiadások 7 000,0 millió Ft-os összege az eredeti előirányzat 100,0%-os teljesítését mutatja.

BEVÉTELEK ALAKULÁSA

A Mecenatúra működését biztosító bevételi előirányzat az eredeti előirányzatnak megfelelően, 7 000,0 millió Ft-ban teljesült. Ezen összeg teljes egészében államháztartáson belülről nyújtott működési célú, központi költségvetési támogatás formájában jelent meg.

A támogatás két részletben érkezett meg a Mecenatúra számlájára, az első 2019. december 13-án 3 500,0 millió Ft összegben, míg a második, ugyanebben az összegben 2019. december 23-án.

A költségvetési bevételek összességében így 7 000,0 millió Ft összegben teljesültek 2019-ben.

PÉNZMARADVÁNY MEGÁLLAPÍTÁSA

Az éves költségvetési beszámoló „Maradványkimutatás” űrlapja szerint, az alaptevékenységi pénzmaradvány összege 0,0 millió Ft.

A 7. §-hoz

A Médiaszolgáltatás-támogató és Vagyonkezelő Alap 2019. évi költségvetésének végrehajtása

Az Országgyűlés az MTVA 2019. évi költségvetését a Hatóság költségvetésének 3. mellékleteként, a 2018. évi LXXXI. törvénnyel fogadta el.

Az MTVA a könyveit a számvitelről szóló 2000. évi C. törvény, valamint az egyéb szervezetek beszámoló készítési és könyvvezetési kötelezettségének sajátosságáról szóló 479/2016. (XII. 28.) Korm. rendeletnek megfelelően vezeti. A számviteli szabályokból és a főkönyvet alátámasztó analitikus nyilvántartásokból jelen beszámoló adatai leképezhetők. A zárszámadás adatainak megbízhatóságát az MTVA könyvvizsgálója által elvégzett ellenőrzés is alátámasztotta.

A költségvetés az év közben ismertté vált adatok és tények, az előre nem kalkulálható, bekövetkezett események miatt módosult.

KIADÁSOK

Továbbutalandó közszolgálati hozzájárulás

Médiatanács

Előirányzat: 199,0 millió Ft

Módosított előirányzat: 199,0 millió Ft

Teljesítés: 199,0 millió Ft

A Hatóság költségvetésével együtt fogadta el az Országgyűlés a Médiatanács költségvetését a 2018. évi LXXXI. törvénnyel.

Az előirányzat az eredeti előirányzatnak megfelelően teljesült.

Médiatanács hivatali szervezete

Előirányzat: 2 224,4 millió Ft

Módosított előirányzat: 2 224,4 millió Ft

Teljesítés: 2 224,4 millió Ft

A kiadás a módosított előirányzatnak megfelelően teljesült.

Közszolgálati Közalapítvány

Előirányzat: 232,4 millió Ft

Módosított előirányzat: 232,4 millió Ft

Teljesítés: 232,4 millió Ft

Az előirányzat az eredeti előirányzatnak megfelelően teljesült.

Média Mecenatúra támogatás

Előirányzat: 3 145,0 millió Ft

Módosított előirányzat: 5 193,1 millió Ft

Teljesítés: 2 305,8 millió Ft

Az Mttv. az MTVA feladataként határozza meg a közszolgálati célú műsorszámok, támogatását. Az Mttv. 137. § (1) bekezdése alapján e támogatásokat nyilvános pályázat útján kell biztosítani. Az MTVA-n belül a Mecenatúra Igazgatóság látja el ezt a feladatot. A jogelőd szervezet - a Műsorszolgáltatási Alap - által nyújtott és az átalakuláskor folyamatban lévő pályázati eljárások is átvételre kerültek.

Az Mttv. módosításának megfelelően a 2019-es évtől az MTVA nem támogat filmalkotásokat. A korábbi évek támogatási gyakorlatában ezek a támogatások jelentős összeget tettek ki. Az eredeti előirányzat is ennek megfelelően került meghatározásra a költségvetés elfogadásakor.

A költségvetés elfogadásakor a Médiatanács e célra valamint a pályázatok bírálatának költségére 3 145,0 millió forintot kívánt fordítani. A 2019-es évben ezzel szemben tekintettel az Mttv. módosítására 1 310,0 millió forint összegben kerültek pályázati felhívások elfogadásra. Ez az összeg tovább bővült a keretemelésekkel 97,6 millió forint értékben.

A Médiatanács az előirányzatot a pénzmaradványok terhére a kötelezettségvállalással terhelt maradvánnyal, 1 995,1 millió forinttal, valamint a visszafizetett támogatások összegével és a befektetések hozamával, 53,0 millió forinttal emelte meg.

Az előirányzatból 2 305,8 millió forint teljesült. Ebből az előző évekről áthozott kötelezettség 1 630,6 millió forintot tesz ki. A tárgyévben a Médiatanács a keretemelésekkel együtt 1 407,6 millió forint összegben hirdetett meg új pályázati felhívásokat. A pályáztatási folyamat időigénye miatt ezekből pénzügyileg 615,3 millió forint teljesült. A kiadási sor tartalmazza a bírálati költségeket is, ezek 59,9 millió forintot tesznek ki.

Duna Médiaszolgáltató Nonprofit Zrt.

Előirányzat: 1 700,0 millió Ft

Módosított előirányzat: 1 881,0 millió Ft

Teljesítés: 1 881,0 millió Ft

A kiadás a módosított előirányzatnak megfelelően teljesült. Az eredeti előirányzathoz képest az eltérést a reklámadó finanszírozás és a Támogatott műsorszámok jogdíjára elkülönített keret lehívása jelentette.

MTVA médiaszolgáltatás-támogatási és vagyonkezelési tevékenységének kiadásai

Előirányzat: 74 686,4 millió Ft

Módosított előirányzat: 73 799,6 millió Ft

Teljesítés: 73 799,6 millió Ft

Ez a kiadási sor tartalmazza a műsorgyártási, sugárzási költségeket, a dolgozók bérét, járulékait és a fenntartáshoz szükséges egyéb kiadásokat is.

 

 

 adatok millió Ft-ban

 

 Eredeti előirányzat

 Módosított előirányzat

 Teljesítés

 Személyi juttatások és járulékok

 16 278,5

 17 077,7

 17 077,7

 Dologi kiadások

 53 618,1

 53 474,8

 53 474,8

 Beruházások, felújítások

 4 789,8

 3 247,1

 3 247,1

 Összesen

 74 686,4

 73 799,6

 73 799,6

A személyi juttatások és járulékok előirányzatot elsősorban a 2019. január 1-től megvalósult 4,0%-os általános bérfejlesztés, valamint az alacsonyabb besorolási bérű munkavállalók bérfelzárkóztatása miatt kellet megemelni

799,2 millió forinttal. Ennek egy része, 50,0 millió forint a Médiatanács 126/2020. (III. 3.) számú döntésének megfelelően a Kiadás 5. Közszolgáltatási Kulturális Nonprofit Kft. támogatása (ZEI) sorról került átcsoportosításra.

A dologi költségeknél a tervezettnél 143,3 millió forinttal kevesebb kifizetés történt, főként a műsoros költségek tervtől eltérő teljesülése miatt.

A beruházások terven aluli teljesülésének oka a közbeszerzési eljárások elhúzódása, valamint sok esetben a beruházások megvalósulása is a tervezettnél több időt vett igénybe, így a kifizetések az évek között áthúzódnak.

Közszolgálati Kulturális Nonprofit Kft. támogatása (ZEI)

Előirányzat: 871,4 millió Ft

Módosított előirányzat: 755,7 millió Ft

Teljesítés: 755,7 millió Ft

A Zenei Együttesek kiadási előirányzatáról a Médiatanács 126/2020. (III. 3.) számú döntésével 50,0 millió forintot átcsoportosított, tekintettel a befolyt export árbevételre. A Kft. kiegyensúlyozott likviditási helyzetének fenntartásához a teljesített összeg elegendő volt, emiatt a teljesítés az átcsoportosított összegen felül további 65,7 millió forinttal kevesebb.

MTVA Digitalizációs Műhely Kft. működési támogatása

Előirányzat: 298,1 millió Ft

Módosított előirányzat: 298,1 millió Ft

Teljesítés: 298,1 millió Ft

A Kft. 2019. évi finanszírozása az előirányzatnak megfelelően teljesült 298,1 millió forint értékben.

Közszolgálati Médiaakadémia Alapítvány

Előirányzat: 134,0 millió Ft

Módosított előirányzat: 184,1 millió Ft

Teljesítés: 184,1 millió Ft

Az Alapítvány működéséhez az MTVA 2019-ben 184,1 millió forinttal járult hozzá, tekintettel a működési költségeinek növekedésére.

A Médiatanácsot terhelő, a médiaszolgáltatók által be nem fizetett áfa

Előirányzat: 107,7 millió Ft

Módosított előirányzat: 250,0 millió Ft

Teljesítés: 250,0 millió Ft

A tárgyévben az MTVA 250,0 millió forintot utalt át finanszírozásként. A térülésként visszautalt összegek a bevételek között kerülnek bemutatásra.

Szerzői jogdíjak

Előirányzat: 266,1 millió Ft

Módosított előirányzat: 266,1 millió Ft

Teljesítés: 266,1 millió Ft

A szerzői jogról szóló 1999. évi LXXVI. törvény 28. § (6) bekezdése alapján fizetendő ún. „must carry” díjakat az MTVA köteles megfizetni.

A teljesítés az előirányzatnak megfelelően valósult meg.

Az MTVA ezen kívül a bemutatott műsorok tekintetében számla alapján fizet az Artisjus részére szerzői jogdíjat, ezek a jogdíjak az MTVA kiadásai között a 4. sorban szerepelnek.

Egyéb céltámogatások felhasználása

Előirányzat: 0 millió Ft

Módosított előirányzat: 557,1 millió Ft

Teljesítés: 557,1 millió Ft

Valamennyi 2019-ben kapott - a bevételek között részletezett - céltámogatás az év során felhasználásra került. Az Arany-emlékév kapcsán műsorok és egyéb projektek elszámolás keretében 16,9 millió forint visszafizetési kötelezettség keletkezett.

Az Mttv. 134. § (5) bekezdése szerinti befizetések felhasználása

Előirányzat: 8 374,1 millió Ft

Módosított előirányzat: 8 400,0 millió Ft

Teljesítés: 8 400,0 millió Ft

A bevételek között ismertetett okokból kapott valamennyi forrás felhasználásra került 2019-ben.

MTVA kamatfizetési kötelezettsége

Előirányzat: 443,0 millió Ft

Módosított előirányzat: 68,4 millió Ft

Teljesítés: 68,4 millió Ft

Az MTVA a költségvetésben a folyószámlahitel magasabb kihasználtságával kalkulált, a tervnél alacsonyabb kihasználtság miatt alakult kedvezőbben a kamatfizetési kötelezettség.

Átadott pénzeszközök, támogatások

Előirányzat: 0 millió Ft

Módosított előirányzat: 45,9 millió Ft

Teljesítés: 45,9 millió Ft

Az MTVA az alábbi szervezeteknek nyújtott támogatásokat: Szakszervezetek támogatása: 16,4 millió Ft

Közszolgálat a Magyar Kultúráért Alapítvány: 16,7 millió Ft

Új Média és Teletext Kft.: 8,8 millió Ft

Kis Virtuózok Alapítvány: 4,0 millió Ft

Hitelek

Az MTVA 2012-ben kötött komplex hitel keretszerződése 2017. október 31-én lejárt, így ezen a napon új, 5 éves hitel- és bankgarancia keretre vonatkozó szerződés került aláírásra. A jelen szerződés egy a korábbinál alacsonyabb, 3 milliárd forint összegű folyószámlahitelt, egy 3 milliárd forint összegű rulírozó hitellehetőséget valamint egy 9 milliárd forint összegű bankgarancia keretet tartalmaz, amely utóbbi a nemzetközi sportjog szerződések biztosítékát szolgálja. A rövidlejáratú keretek a likviditás kezelését biztosítják, 2019. december 31-én 2 797,3 millió forint folyószámlahitel igénybevételre került sor, valamint 300,0 millió forint rulírozó hitel lehívására volt szükség. A bankgarancia keret terhére, nemzetközi sportjog szerződésekhez összesen 18 636 320 euró összegben kerültek egyedi garanciák kibocsátásra, így 2019. december 31-i 330,52 HUF/EUR MNB hivatalos EUR árfolyamon számolva, az év végével 2 840 323 514 forint szabad keret állt rendelkezésre. Az MTVA továbbá 2017. június 19-én 2 millió EUR összegű bankgarancia szerződést kötött, mely az olimpiai sportjogokkal kapcsolatos szerződéshez került felhasználásra.

A záró pénzállomány megoszlásának bemutatása

 

 

 

 adatok millió Ft-ban

 Záró pénzállomány 2019.12.31.

 Összeg

 Kötelezettségvállalással terhelt

 Kötelezettségvállalással nem terhelt

 MTVA pénzforgalmi számlák:

 179,8

 179,8

 0,0

 

 Egyéb tételek

 139,8

 139,8

 0,0

 

 Költségvetésen kívüli tételek

 40,0

 40,0

 0,0

 Támogatási alszámla:

 660,3

 1 652,8

 -992,5

 

 Céltámogatások

 2 887,1

 1 133,1

 1 754,0

 

 Költségvetésen kívüli tételek

 519,7

 519,7

 0,0

 

 Visszafizetett támogatások

 5,4

 0,0

 5,4

 

 Alszámla hiánya

 -2 751,9

 0,0

 -2 751,9

 Összesen:

 840,1

 1 832,6

 -992,5

A költségvetésen kívüli tételek részletes bemutatása

 

 

 

 

 adatok millió Ft-ban

 

 Nyitó2019.01.01.

 Növekedés

 Csökkenés

 Záró2019.12.31.

 Pénzeszközt növelő tételek (idegen pénzeszközök)

 Támogatási alszámla

 539,7

 114,6

 134,6

 519,7

 Nem országos műsorszolgáltatók óvadéka

 519,7

 72,0

 79,4

 512,3

 Függő pályázati díj

 20,0

 42,6

 55,2

 7,4

 Hitelek

 4 507,6

 1 589,7

 3 000,0

 3 097,3

 Rulírozó hitel

 2 000,0

 1 300,0

 3 000,0

 300,0

 Folyószámlahitel

 2 507,6

 289,7

 0,0

 2 797,3

 További tételek

 25,5

 47,5

 33,0

 40,0

 Egyéb óvadék

 25,5

 47,5

 33,0

 40,0

 Pénzeszközt csökkentő tételek

 Munkáltatói lakáskölcsön

 123,6

 14,0

 35,6

 102,0

 Összhatás

 4 949,2

 1 737,8

 3 132,0

 3 555,0

BEVÉTELEK

Közszolgálati hozzájárulás

Előirányzat: 73 044,2 millió Ft

Módosított előirányzat: 73 044,2 millió Ft

Teljesítés: 73 044,2 millió Ft

A bevétel az előirányzatnak megfelelően teljesült.

Médiaszolgáltatási díj

Előirányzat: 1 745,0 millió Ft

Módosított előirányzat: 1 661,4 millió Ft

Teljesítés: 1 661,4 millió Ft

Az Mttv. 136. § (3) bekezdése értelmében az MTVA bevétele a médiaszolgáltatási díj. A médiaszolgáltatási díjat a Médiatanács szedi be és utalja tovább az MTVA részére. A médiaszolgáltatási díj bevétel tartalmazza az országos, körzeti, helyi médiaszolgáltatók médiaszolgáltatási díját.

A teljesülés a módosított előirányzatnak megfelelően alakult.

Pályázati díjak

Előirányzat: 40,0 millió Ft

Módosított előirányzat: 38,3 millió Ft

Teljesítés: 38,3 millió Ft

Az MTVA pályázati díj bevétele két tételből tevődik össze, a támogatási pályázati díjból, és a jogosultsági pályázati díjból.

A pályázati díj bevételek esetében a bevételként elszámolt összeg nem a pénzforgalmi teljesülés, hanem az adott évben lezárult pályázati eljárások, fordulók pályázati díjbevétele. Év végén az MTVA-nál maradó pályázati díjak függő tételek, amik a költségvetésen kívüli tételek között kerülnek kimutatásra.

A teljesülés a módosított előirányzatnak megfelelően alakult.

Médiaszolgáltatási szerződésszegési kötbér, kártérítés, bírság

Előirányzat: 15,0 millió Ft

Módosított előirányzat: 53,7 millió Ft

Teljesítés: 53,7 millió Ft

Ezen a jogcímen az Mttv. megsértése, valamint a médiaszolgáltatási szerződés megszegése miatt a Médiatanács által kirótt bírságokat, kötbéreket és az óvadékot tartjuk nyilván. Emellett az MTVA bevételét képezik a médiaszolgáltatási díjak késedelmes megfizetéséből eredő késedelmi kamatok is.

A teljesülés a módosított előirányzatnak megfelelően alakult.

Az Mttv. 134. § (5) bekezdése szerinti befizetések

Előirányzat: 8 374,1 millió Ft

Módosított előirányzat: 8 400,0 millió Ft

Teljesítés: 8 400,0 millió Ft

Az Mttv.-nek a Hatóság és a Médiatanács gazdálkodására vonatkozó szabályai, különösen az Mttv. 134. § (5) bekezdése megfelelő alkalmazásával, a közfeladat ellátásának folyamatos magas szintű biztosítása érdekében a Hatóság elnöke úgy határozott, hogy 8,4 milliárd forint összeget átad az MTVA részére, melyet az MTVA a műsorszórási költségeinek finanszírozása közérdekű célra használt fel.

A teljesülés a módosított előirányzatnak megfelelően alakult.

Egyéb céltámogatások

Előirányzat: 0 millió Ft

Módosított előirányzat: 540,2 millió Ft

Teljesítés: 540,2 millió Ft

Az MTVA részt vesz a Közgyűjteményi Digitalizálási Stratégia (KDS) programban, melynek keretében 477,0 millió forint folyt be a felmerült személyi és dologi kiadások valamint beruházások fedezetére.

Az MTVA továbbá részt vesz a közmunkaprogramban, e program keretében felmerült kiadásai jelentős részét támogatás formájában megkapja. Ezen a jogcímen 36,3 millió forint folyt be az MTVA-hoz.

Az MTVA csatlakozott az Euranet rádiós programhoz, a tárgyévben 9,2 millió forint támogatást realizáltunk ezen a címen.

A Visegrádi Alaptól 0,7 millió forint támogatás folyt be a V4 média találkozó megrendezése kapcsán. Védelmi támogatás jogcímen 17,0 millió forint folyt be az MTVA-hoz.

Finanszírozott áfa térülése

Előirányzat: 0 millió Ft

Módosított előirányzat: 239,6 millió Ft

Teljesítés: 239,6 millió Ft

Az Mttv. 136. § (3) bekezdése alapján a médiaszolgáltatási díj az MTVA bevétele, azt a Médiatanács szedi be és utalja át az MTVA részére. A médiaszolgáltatási díj áfa köteles bevétel. A kiszámlázott, azonban pénzügyileg nem rendezett díjak után az áfa fizetési kötelezettség a Médiatanácsot terheli. Mivel az általa beszedett díj az MTVA bevétele, így a meg nem fizetett díjak után keletkező áfa összegét az MTVA finanszírozza meg a Médiatanács részére. A tárgyévben, valamint az előző években finanszírozott áfa összegéből a Médiatanács 239,6 millió forintot térített meg.

Visszakövetelt támogatások

Előirányzat: 0 millió Ft

Módosított előirányzat: 5,4 millió Ft

Teljesítés: 5,4 millió Ft

A visszakövetelt, vagy önkéntesen visszafizetett céltámogatásokból 5,4 millió forint bevétel folyt be.

Kereskedelmi bevételek

Előirányzat: 9 463,3 millió Ft

Módosított előirányzat: 8 517,0 millió Ft

Teljesítés: 8 517,0 millió Ft

Az MTVA az Mttv. keretein belül reklámtevékenységet, tartalomértékesítést is végez, bevétele származik a kezelésében lévő ingatlanvagyon hasznosításából és egyéb vállalkozási tevékenységből. Ezeken a jogcímeken 8 517,0 millió forint bruttó bevételt realizált az MTVA.

A 8. §-hoz

Hatályba léptető rendelkezés.