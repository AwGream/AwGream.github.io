2015. évi CLXXXI. törvény indokolása

a mező- és erdőgazdasági földek forgalmáról szóló 2013. évi CXXII. törvénnyel összefüggő egyes rendelkezésekről és átmeneti szabályokról szóló 2013. évi CCXII. törvény módosításáról

-----STARTING---POINT---ALTALANOS--- 

A törvény a földforgalmi törvény hatálya alá tartozó mezőgazdasági- és erdőgazdasági földek haszonbérletére kötött szerződések esetén lehetővé teszi azt, hogy a szerződésben megállapított haszonbér a törvényben meghatározott időszakonként felülvizsgálható. A törvény az ilyen tartalmú szerződésmódosításra irányuló kezdeményezés szabályait állapítja meg.

-----STARTING---POINT---RESZLETES---

Az 1. §-hoz

A haszonbérleti szerződés módosításának igénye összefügg a clausula rebus sic stantibus római jogi alapelv gyakorlati alkalmazásával, vagyis az idő múlásával összefüggésben a körülményekben történő lényeges változásnak alapot kell adnia a szerződéses kapcsolat egyes részeinek megváltoztatására. Ugyanakkor a szerződést megkötő haszonbérbe adó személy szándékainak a szerződésben való megjelentetésére a szerződés megkötését megelőző folyamatban meg volt a lehetősége, míg a tulajdonosváltozás nyomán a szerződésbe belépő új haszonbérbe adónak erre értelemszerűen nem volt lehetősége. Erre figyelemmel a módosítás az új haszonbérbe adónak nyitja meg a lehetőséget, hogy jogvesztő 90 napos határidőn belül kezdeményezhesse a haszonbérleti díj megemelését a piaci díj összegére.

-----STARTING---POINT---VEGE---

A 2. §-hoz

A hatályba léptető rendelkezést tartalmazza.