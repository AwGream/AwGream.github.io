2016. évi XVI. törvény indokolása

a természetes személyek adósságrendezéséről szóló 2015. évi CV. törvény módosításáról

-----STARTING---POINT---ALTALANOS--- 

A törvény célja a természetes személyek adósságrendezéséről szóló 2015. évi V. törvény (az ún. magáncsőd tv.) kis terjedelmű módosítása, elsősorban azzal a céllal, hogy az első ütemben érvényes szabályok szerint megindítható adósságrendezési eljárások kezdeményezésére a 2015. évi CLXVI. törvény által biztosított 2016. március 1-jei póthatáridőt meghosszabbítsa 2016. szeptember 30-áig. Így azok a személyek is kezdeményezhetik az eljárást, akik elmulasztották az eljárás kezdeményezésére szabott törvényi határidőt.

A törvénymódosítás tehát azoknak a hiteladós személyeknek is ad még egy esélyt az adósságcsapdából való kikerülésre magáncsődeljárás keretében, akik idáig nem kísérték figyelemmel a jogszabályi előírásokat és a kormányzati tájékoztatásokat, és lekésték az adósságrendezési eljárás kezdeményezésére az első ütemben irányadó határidőket.

-----STARTING---POINT---RESZLETES---

Az 1. §-hoz

A törvénymódosítást a folyamatban lévő ügyekben is alkalmazni kell annak érdekében, hogy ne kerüljenek elutasításra azok az adósságrendezésre irányuló kérelmek, amelyeket a korábbi szabályok szerint késve nyújtottak be.

A 2. §-hoz

A törvény 104/A. § (1) bekezdésének módosítása - újabb póthatáridőt biztosítva - 2016. szeptember 30-áig hosszabbítja meg az első ütemben indítható adósságrendezési kérelmek benyújtásának határidejét. Az újabb póthatáridő engedélyezése azt teszi lehetővé, hogy azok is kezdeményezhessenek adósságrendezési eljárást, akik a most hatályos törvényi rendelkezések szerint nyitva álló határidőket már túllépték.

A módosítás nem hosszabbítja meg a 104. § (5)-(7) bekezdés szerinti határidőket, ezért az adósoknak az áll érdekében, hogy ha megfelelnek a törvényi előírásoknak, minél hamarabb kezdeményezzék az adósságrendezést és az ezzel járó csődvédelmet.

A 3. §-hoz

Hatályon kívül helyezi azt a szabályt, amely szerint a póthatáridő elmulasztása esetén nincs helye igazolásnak.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.