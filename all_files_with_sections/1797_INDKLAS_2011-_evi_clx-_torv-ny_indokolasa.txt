2011. évi CLX. törvény indokolása

a Nemzeti Kulturális Alapról szóló 1993. évi XXIII. törvény módosításáról

-----STARTING---POINT---ALTALANOS--- 

Magyarországon a kulturális terület állami támogatásának növelésére vagy akár csak szinten tartására a jelenleg rendelkezésre álló pénzeszközök nem adnak lehetőséget. Nem kedvez a terület helyzetének az sem, hogy hazánkban a nem állami mecenatúra részvétele a kultúra finanszírozásában - főként az Európai Unió más tagállamaival való összehasonlításban - igen alacsony. Mindezek miatt a támogatások szinten tartását csak új források bevonásával lehet biztosítani. A törvény ennek érdekében a Nemzeti Kulturális Alapról szóló 1993. évi XXIII. törvény (a továbbiakban: Nkatv.) módosítása révén a pornográf tartalmú termékek és szolgáltatások járulékfizetési kötelezettségének visszaállítását indítványozza, hiszen az Nkatv. 2009. évi módosítását követően 2010. januárjától e szektor - a járulékfizetési kötelezettség megszűnése okán - anélkül jutott jelentős többletbevételhez, hogy a terület társadalmi hasznossága, illetve elismertsége változott volna. A törvény tartalmazza még a járulékfizetési kötelezettség számításának alapját, módját, a megfizetési kötelezettség teljesítésének időpontját, valamint az így befolyt járuléknak a Magyar Államkincstár által a Nemzeti Kulturális Alap számlájára történő eljuttatásának szabályait.

-----STARTING---POINT---RESZLETES---

Az 1. §-hoz

Az Nkatv. 4. §-ában a Nemzeti Kulturális Alap bevételi forrásai kiegészülnek a kulturális adóval, az szja. 1%-kal és a szerzői jogdíjakkal.

Az Alap bevétele és év végi maradványa nem vonható el, de kiadási és bevételi előirányzata módosítható.

A 2. §-hoz

Az ötöslottó játékadójának 90%-a a Nemzeti Kulturális Alapot illeti meg.

A 3. §-hoz

A miniszteri keret konkrét, a bevételek 25%-ában történő meghatározása rugalmatlanná teszi a rendszert. Lehetőséget kell biztosítani a miniszter számára, hogy az adott évre vonatkozó kulturális rendezvények, események függvényében csökkentett mértékben határozza meg a számára rendelkezésre álló keretet. Erre a szakmai kollégiumok kereteinek megállapítására figyelemmel még a tárgyévet megelőzően kell sort keríteni.

-----STARTING---POINT---VEGE---

A 4. §-hoz

Hatályba léptető rendelkezések.