2012. évi XX. törvény

a Magyarország 2012. évi központi költségvetéséről szóló 2011. évi CLXXXVIII. törvény módosításáról

-----STARTING---POINT---ELEJE---

1. § A Magyarország 2012. évi központi költségvetéséről szóló 2011. évi CLXXXVIII. törvény (a továbbiakban: Kötv.) 4. § (3) bekezdése helyébe a következő rendelkezés lép:

„(3) Céltartalék szolgál a Közigazgatási és Igazságügyi Minisztérium fejezet, 24. cím, 4. Munkáltatók adórendszer átalakítása miatti támogatása alcímen a vállalkozási és nem profitorientált szféra foglalkoztatottjai esetén az esetleges nominális bércsökkenést ellensúlyozó kompenzáció kifizetésére.”

2. § A Kötv. 5. §-a a következő (10) bekezdéssel egészül ki:

„(10) A korábban belügyi célokra használt, értékesítésre kijelölt állami tulajdonú ingatlanok értékesítéséből és hasznosításából származó - Az állami vagyonnal kapcsolatos bevételek és kiadások fejezetben elszámolandó - bevételek a 2012. évben a Kormány határozatában adott jóváhagyásával a büntetés-végrehajtási szervezet fogvatartotti férőhelyeinek bővítését megvalósító beruházások finanszírozására használhatók fel. A Kormány határozatában - legfeljebb a pénzforgalmilag teljesült értékesítési bevételek mértékéig - új kiadási előirányzatot hozhat létre a Belügyminisztérium fejezetben vagy engedélyezheti a fejezet meglévő kiadási előirányzatának megemelését.”

3. § A Kötv. 27. §-a a következő (21) bekezdéssel egészül ki:

„(21) Az Országgyűlés felhatalmazza a Kormányt, hogy átcsoportosítást hajtson végre a Közigazgatási és Igazságügyi Minisztérium fejezet, 24. Céltartalékok cím, 4. Munkáltatók adórendszer átalakítása miatti támogatása alcímről a Költségvetés közvetlen bevételei és kiadásai fejezet, 42. Alapok támogatása cím, 1. Nemzeti Foglalkoztatási Alap támogatása alcím kiadási előirányzatra.”

4. § A Kötv. 32. §-a a következő (6) bekezdéssel egészül ki:

„(6) A (2) és (3) bekezdések szerinti feladatátadás-átvételek esetén az államháztartásért felelős miniszter és a helyi önkormányzatokért felelős miniszter az átcsoportosításban érintett miniszterrel egyetértésben intézkednek az előirányzatok módosításáról.”

5. § A Kötv. 37. § (5) bekezdése helyébe a következő rendelkezés lép:

„(5) A (4) bekezdésben megjelölt előirányzatot megillető, a nettó finanszírozás keretében le nem vonható összeg biztosítására Esztergom Város Önkormányzata 2012. április 15. napjáig 350,0 millió forint, 2012. szeptember 30. napjáig 400,0 millió forint, 2012. december 20. napjáig pedig a (4) bekezdés szerinti előirányzatból fennmaradó összegű befizetést köteles teljesíteni. A decemberi befizetési kötelezettségről a Kincstár az általa készített éves elszámolás alapján tájékoztatja az önkormányzatot. Amennyiben az önkormányzat e kötelezettségét nem teljesíti, a Kincstár haladéktalanul beszedési megbízást nyújt be az önkormányzat fizetési számlájával szemben. A 2012. április 15. napjáig teljesítendő összeg csökken a 2012. január-március hónapokban levonással teljesült összeggel.”

6. § A Kötv. 1. mellékletében

a) az I. Országgyűlés fejezet, 1. Országgyűlés Hivatala cím, 1. Országgyűlés hivatali szervei alcím támogatási előirányzata 18 486,4 millió forintra, 1. Működési költségvetés előirányzat-csoport, 1. Személyi juttatások kiemelt előirányzat kiadási előirányzata 10 300,3 millió forintra, 2. Munkaadókat terhelő járulékok és szociális hozzájárulási adó kiemelt előirányzat kiadási előirányzata 2507,5 millió forintra, 3. Dologi kiadások kiemelt előirányzat kiadási előirányzata 3947,4 millió forintra, 2. Felhalmozási költségvetés előirányzat-csoport, 1. Intézményi beruházási kiadások kiemelt előirányzat kiadási előirányzata 354,4 millió forintra, az 1-4. cím összesen kiadási előirányzata 22 529,7 millió forintra, támogatási előirányzata 22 064,7 millió forintra, az I. fejezet összesen kiadási előirányzata 103 232,7 millió forintra, támogatási előirányzata 22 887,8 millió forintra változik,

b) a X. Közigazgatási és Igazságügyi Minisztérium fejezet, 24. Céltartalékok cím, 4. „Munkavállalók adórendszer átalakítása miatti kompenzációja” alcím szövegrész helyébe a „Munkáltatók adórendszer átalakítása miatti támogatása” szöveg lép,

c) a XLII. A költségvetés közvetlen bevételei és kiadásai fejezet, 32. Egyéb költségvetési kiadások cím, 1. Vegyes kiadások alcím, 11. Egyéb vegyes kiadások jogcím-csoport kiadási előirányzata 4056,9 millió forintra, a XLII. fejezet összesen kiadási előirányzata 1 294 661,2 millió forintra változik.

7. § A Kötv. 6. melléklete 1. pont 1.1. alpontjának I-III. pontjaiban a „települési” szövegrész helyébe „helyi” szöveg lép.

8. § A Kötv. 9. melléklete 1. pontjában a „Céltartalékok (24. cím)” szövegrész helyébe a „Közszférában foglalkoztatottak bérkompenzációja, gyermekgondozási díjban és terhességi-gyermekágyi segélyben részesülők kompenzációja (24. cím, 2. alcím) és Különféle kifizetések (24. cím, 3. alcím)” szöveg lép.

9. § Ez a törvény a kihirdetését követő napon lép hatályba, és a hatálybalépését követő napon hatályát veszti.