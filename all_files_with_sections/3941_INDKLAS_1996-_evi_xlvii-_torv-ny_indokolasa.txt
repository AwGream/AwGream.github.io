1996. évi XLVII. törvény indokolása

a társadalombiztosítás önkormányzati igazgatásáról szóló 1991. évi LXXXIV. törvény módosításáról

-----STARTING---POINT---ALTALANOS--- 

A társadalombiztosítás önkormányzati igazgatásáról szóló 1991. évi LXXXIV. törvénnyel kapcsolatban az Állami Számvevőszék többször megfogalmazta azt a kritikáját, hogy nem biztosítja a társadalombiztosítási alapok költségvetésének az államháztartásról szóló törvénnyel és a jogalkotásról szóló törvénnyel összhangban történő gördülékeny elfogadását. Módosító indítványunk megoldást keres arra a helyzetre, amikor nem alakul ki konszenzus az önkormányzatok és a Kormány között.

A javaslat augusztus 30-ai határidőhöz köti az eddigi gyakorlatot, ami szerint az önkormányzatok önállóan döntöttek költségvetési javaslatukról és azt a Kormánynak a Parlamenthez történő beterjesztésre megküldték. Ha a határidőig nem alakul ki egyetértés, a Kormány saját javaslatát terjeszti be az állami költségvetésről szóló törvénnyel egyidőben. Javaslatunk lehetőséget biztosít arra, hogy a társadalombiztosítási önkormányzatok képviseli az alapok költségvetéséről szóló vitában ismertethessék véleményüket.

Indítványunk ugyancsak az Állami Számvevőszék véleményével egyetértve erősíti a társadalombiztosítási alapok parlamenti és kormányzati ellenőrzését.

-----STARTING---POINT---RESZLETES---

-----STARTING---POINT---VEGE---