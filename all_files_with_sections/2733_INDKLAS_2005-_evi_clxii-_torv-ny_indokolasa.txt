2005. évi CLXII. törvény indokolása

a bírósági végrehajtásról szóló 1994. évi LIII. törvény módosításáról

-----STARTING---POINT---ALTALANOS--- 

Az Alkotmány- és igazságügyi bizottság, az Önkormányzati bizottság és a Rendészeti bizottság közös „ún. lakásmaffia” tevékenységét feltáró albizottságának munkája eredményeként került a figyelem középpontjába az úgynevezett lakásmaffia-tevékenység. E rendszerint szervezett csoportok által elkövetett cselekmények országos jelenséggé váltak, előfordulási gyakoriságuk a nagyobb városokban, illetve Budapesten a legmagasabb. A társadalom széles rétegeit veszélyeztető, a társadalomban félelmet keltő és a jogbiztonságba vetett bizalmat megrendítő jelenségre tekintettel a jelen törvénymódosítás a végrehajtási eljárás - ezen belül az ingatlanra vonatkozó árverés - szabályai útján nyújt védelmet az ingatlanuktól törvénytelen eszközökkel megfosztott állampolgárok számára.

-----STARTING---POINT---RESZLETES---

Az 1. §-hoz

Az új § bevezetésével az ingatlan fekvése szerint illetékes települési önkormányzat számára biztosított elővásárlási jog megteremti annak a lehetőségét, hogy az un. lakásmaffia áldozatává vált tulajdonos ne veszítse el végérvényesen az ingatlantulajdonát. A szabályozásnak köszönhetően az áldozattá vált adós nem kerül az utcára, nem gyarapítja a szociális ellátásra szorulók körét. Az árverésen így megvásárolt ingatlant az önkormányzatnak bérlakásként kell hasznosítani azzal a feltétellel, hogy az eredeti tulajdonos használatában marad, megoldva ezzel annak lakhatási problémáját.

Az önkormányzat rendeletet alkot az elővásárlási joggal megszerzett ingatlan hasznosítására.

A 2. §-hoz

A módosítás ingatlan árverés során az elővásárlási jog konkrét gyakorlásának módját szabályozza. A törvény szerint az árverés során megállapított legmagasabb vételárra, az önkormányzat elővásárlási jogát 30 napon gyakorolhatja. Amennyiben nem él e jogával, vagy arról nem nyilatkozik határidőn belül, úgy az árverési vevő tulajdonába kerül az ingatlan, a vételár befizetése és az ingatlannyilvántartásba való bejegyzést követően.

A 3. §-hoz

A törvény a vételár befizetésének határidejét az önkormányzat elővásárlási jogáról tett nyilatkozati határidőhöz igazítja. Így nem az árveréstől számított 15 napon belül, hanem az önkormányzat nyilatkozat tételi kötelezettségére vonatkozó határidő lejártától vagy az elővásárlási jogáról való nyilatkozat napjától számított 15 napon belül kell a vételárat megfizetni.

A 4. §-hoz

E rendelkezés a végrehajtás tisztaságát hivatott elősegíteni, megakadályozandó a törvényes lebonyolítást esetlegesen megzavaró, vagy megakadályozó cselekmények elkövetését, illetve elősegítheti a végrehatás jogsértésre alapozott későbbi megtámadását.

A 5. §-hoz

Szószerint megismétli a hatályos rendelkezést, az Országgyűlés a javasolt változtatást kiszavazta belőle.

A 6. §-hoz

A települési önkormányzatoknak biztosított elővásárlási jog bevezetése miatt szükséges, hogy a felbontási eljáráson az önkormányzatot képviselő személy is részt vegyen.

A 7. §-hoz

A módosítás ingatlan pályázat útján történő értékesítés során azokat az eseteket szabályozza, amikor 30 napon belül az önkormányzati elővásárlási jog gyakorlására nem kerül sor. Amennyiben az önkormányzat nem él e jogával, úgy az árverési vevő tulajdonába kerül az ingatlan.

A 8. §-hoz

A módosítás ingatlan átvételének azon eseteit szabályozza, amikor 30 napon belül az önkormányzati elővásárlási jog gyakorlására nem kerül sor. Amennyiben az önkormányzat nem él e jogával, úgy a végrehajtást kérő veheti át az ingatlant.

-----STARTING---POINT---VEGE---

A 9. §-hoz

A törvény a hatályba lépés időpontját a kihirdetését követő 15. napban jelöli meg.