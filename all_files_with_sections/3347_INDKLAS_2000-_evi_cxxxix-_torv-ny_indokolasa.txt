2000. évi CXXXIX. törvény indokolása

a fegyveres biztonsági őrségről, a természetvédelmi és a mezei őrszolgálatról szóló 1997. évi CLIX. törvény módosításáról

-----STARTING---POINT---ALTALANOS--- 

1998. június 1. óta, amikor a fegyveres biztonsági őrségről, a természetvédelmi és mezei őrszolgálatról szóló, 1997. évi CLIX. törvény alapvető rendelkezései hatályba léptek, mindazon önkormányzatok, ahol számottevő mezőgazdasági termelés folyik azonnal hozzáláttak a mezei őrszolgálatról szóló helyi önkormányzati rendelet megalkotásához.

A rendeletalkotók minden kérdést megoldottak, amely a törvény szerint önkormányzati rendeletben szabályozandó és szabályozható, azonban egy ponton megakadt a jogalkotási és döntéshozási folyamat: a mezőőri járulék megfizetésének szabályozásánál.

A korábbi szabályozás szerint ugyanis a mezőőri járulék nem minősül adók módjára behajtandó köztartozásnak, így nem lehet annak adó módjára történő behajtását elrendelni.

A mezőőrizet megoldása évek óta a fedezeti oldal biztonságán múlt, amikor ugyanis a tulajdonosok és a gazdák önkéntességére számítottunk, kiderült, hogy akiket a mezőőr szolgál, azoknak alapvetően csupán az esztendő egy szűk részében közvetlen érdeke a mezei őrizet finanszírozása. A mezei őrszolgálatot azonban annak sajátosságai miatt folyamatosan kell működtetni. Ennek a működtetésnek a költségeit azonban az önkormányzatok még felerészben sem tudják fedezni. Az a kérdés tehát, hogy biztosítani tudják e a mezei őrszolgálat működéséhez szükséges anyagi fedezet 50%-át, vagy sem. Ha pedig nem biztosított, illetve kétséges a működési költségek fedezete, az egész mezei őrszolgálat léte válik kétségessé.

A mezei őrszolgálat egy-egy település közigazgatási területén a földtulajdonosok, illetve a földet ténylegesen használó gazdálkodók egészének érdekét szolgálja. Ezzel egyidejűleg fokozza a települések területének közbiztonságát és hozzájárul a mezőgazdasági vállalkozások biztonságának megteremtéséhez, ami ugyancsak jelentős társadalmi érdek.

Ennek a fontos szolgálatnak a léte és működésének fedezete csak úgy biztosítható, ha nem a tulajdonosok önkéntes járulékfizetésére építünk, hanem biztosítjuk a mezei őrszolgálat esetében a mezőőri járulékok adók módjára történő behajtását.

-----STARTING---POINT---RESZLETES---

-----STARTING---POINT---VEGE---