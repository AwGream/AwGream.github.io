1990. évi XCVI. törvény indokolása

a Társadalombiztosítási Alap 1991. évi költségvetéséről szóló törvény elfogadásáig szükséges egyes intézkedésekről

-----STARTING---POINT---ALTALANOS---

A Társadalombiztosítási Alap 1991. évi költségvetéséről benyújtott törvényjavaslatot az Országgyűlés 1990. december 31-ig nem tárgyalja.

Elfogadott költségvetés hiányában is biztosítani kell azonban a társadalombiztosítási juttatások zavartalan folyósítását, a gyógyító-megelőző ellátáshoz, a gyógyszerhez és a gyógyászati segédeszközhöz nyújtott társadalombiztosítási támogatások finanszírozását. E törvényjavaslat az ehhez szükséges átmeneti intézkedéseket tartalmazza.

A törvényjavaslat egyidejűleg garanciát nyújt arra is, hogy az ellátások év elején esedékes emelését - az Országgyűlés későbbi döntése mellett is - a nyugdíjasok, gyermekgondozási segélyben és gyermekgondozási díjban részesülők visszamenőleg megkapják. Az átmeneti intézkedések biztosítják azt is, hogy az 1991. évi állami költségvetésről szóló törvényben elfogadásra kerülő bér- és dologi automatizmusok is finanszírozhatók legyenek, továbbá az egészségügyi dolgozók központi béremelésének végrehajtása is megtörténjen.

-----STARTING---POINT---RESZLETES---
-----STARTING---POINT---VEGE---