2010. évi CXXXIX. törvény indokolása

az egyszerűsített foglalkoztatásról szóló 2010. évi LXXV. törvény módosításáról

-----STARTING---POINT---ALTALANOS--- 

Az egyszerűsített foglalkoztatásról szóló 2010. évi LXXV. törvény a telefonon és a központi rendszeren keresztül, elektronikus úton megvalósuló adatbejelentés mellett 2010. december 1-jei hatállyal lehetővé kívánta tenni egyes, arra alkalmas mobiltelefonokon futtatható, külön kifejlesztett alkalmazás segítségével történő SMS alapú adatbejelentést is.

A már létező ügyintézési csatornák használatának gyakoriságán alapuló gyakorlati tapasztalatok azonban azt támasztják alá, hogy nincs szükség egy ilyen SMS alapú bejelentési mód létrehozására.

Az eddigi tapasztalatok alapján ugyanis még az SMS alapú megoldásnál jóval egyszerűbben kezelhető telefonos bejelentés is csak az összes bejelentés kevesebb mint 1%-át tette ki. Az SMS alapú alkalmazás kifejlesztéséhez és bevezetéséhez viszont több százmillió Ft-os fejlesztésre lenne szükség, amely beruházás végül érdemben nem hasznosulna (nem járna az ügyintézési idő rövidülésével vagy a felhasználó kényelmének javulásával).

-----STARTING---POINT---RESZLETES---

Az 1. §-hoz

A rendelkezés szerint az SMS alapú adatbejelentést szabályozó rendelkezések kikerülnek a törvényből.

-----STARTING---POINT---VEGE---

A 2. §-hoz

Ez a törvény a kihirdetését követő napon hatályba lép.