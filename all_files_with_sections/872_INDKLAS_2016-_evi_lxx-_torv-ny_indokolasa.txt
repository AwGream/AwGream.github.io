2016. évi LXX. törvény indokolása

a Budapesten megrendezendő Úszó-, Vízilabda-, Műugró, Műúszó és Nyíltvízi Világbajnokság megvalósításához szükséges létesítményfejlesztésről szóló 2015. évi XXXIII. törvény módosításáról

-----STARTING---POINT---ALTALANOS--- 

A törvény a 2017-ben megrendezendő Úszó-, Vízilabda-, Műugró, Műúszó és Nyíltvízi Világbajnokság (a továbbiakban: Világbajnokság) előkészítése során felmerült gyakorlati kérdéseket kívánja rendezni, illetve az ehhez szükséges kiegészítéseket tartalmazza a Budapesten megrendezendő Úszó-, Vízilabda-, Műugró, Műúszó és Nyíltvízi Világbajnokság megvalósításához szükséges létesítményfejlesztésről szóló 2015. évi XXXIII. törvény (a továbbiakban: Törvény) módosításával.

-----STARTING---POINT---RESZLETES---

Az 1. §-hoz

A Preambulum kiegészítésre kerül, ezzel a Törvény céljai közé beépítésre kerül a Budapesten és Balatonfüreden megrendezendő Úszó-, Vízilabda-, Műugró, Műúszó és Nyíltvízi Világbajnokság megrendezése és szervezése.

A 2. §-hoz

A Törvény hatálya és a Törvény alkalmazásában a fontos közérdek fogalma - a Preambulum módosításával összhangban - kiegészítésre kerül a Világbajnokság megrendezésével és szervezésével.

A 3. §-hoz

Az építtető személyének rugalmasabb kijelölését teszi lehetővé a Kormány felhatalmazása végrehajtási rendelet kiadására, tekintettel a beruházás keretében számos helyszínen megvalósuló projektelemre. A módosítás azt célozza, hogy a Törvényben kizárólag a főszabályként építtetőként eljáró Magyar Nemzeti Vagyonkezelő Zrt. kerüljön kijelölésre, és a többi építtető egységesen a végrehajtásra kiadott rendeletben. A módosítással együtt jár a Budapesten megrendezendő Úszó-, Vízilabda-, Műugró-, Műúszó és Nyíltvízi Világbajnokság megvalósításához szükséges egyes létesítmények építtetőjének kijelöléséről, valamint a toronyugrás céljából létesítendő óriás ugrótorony létesítését szolgáló ingatlanok meghatározásáról szóló 451/2015. (XII. 28.) Korm. rendelet módosítása is.

A 4. §-hoz

A módosítás összhangot teremt a hatályos közbeszerzési előírásokkal és egyértelműsíti az értékelési szempontot. A választott értékelési szempont helyett másik értékelési szempont megjelölése az eljárás elhúzódását, és ezáltal a Világbajnokság megrendezésének veszélyeztetését jelentheti.

Az 5. §-hoz

A módosítás célja, hogy a Világbajnokság megrendezése és szervezése is a rendelkezés hatálya alá kerüljön.

A 6. §-hoz

A Törvény jelenleg csak a létesítményfejlesztési ingatlanon enged eltérést a mindenkor hatályos fővárosi és kerületi településrendezési eszközöktől, az ingatlanon létesítendő épülettel, illetve ideiglenes lelátókkal kapcsolatban. A megvalósításra nyitva álló rövid idő miatt, a módosítás lehetővé teszi az alsó rakparti sétány kialakítása projekt keretében a Dráva utcai csomópontnál a településrendezési eszközöktől való eltérést közlekedési és közmű infrastruktúra kialakítása esetén.

A 7. §-hoz

A rendelkezés felhatalmazza a Kormányt, hogy amennyiben valamely világbajnoksági versenyhelyszínen a verseny rendezése ellehetetlenül - egy esetleg árvíz, vagy más előre nem látható ok miatt - e helyett más helyszínt jelöljön ki és meghatározza az ennek tekintetében alkalmazandó sajátos településrendezési és településfejlesztési szabályokat és a létesítményfejlesztés sajátos építési követelményeit.

A 8. §-hoz

A módosítás - tekintettel a világbajnokság utómunkálataira - 2018. december 31-ével a Törvényt hatályon kívül helyezi.

A 9. §-hoz

A rendelkezés lehetővé teszi, hogy jelen módosítás rendelkezéseit a folyamatban lévő ügyekben is alkalmazni lehessen.

A 10. §-hoz

A Törvény 1. mellékletében meghatározott ingatlanok helyrajzi száma felülvizsgálatra került.

A 11. §-hoz

A Törvény hatálya alá tartozó ingatlanok körének bővülése miatt szükséges az 1. melléklet módosítása.

-----STARTING---POINT---VEGE---

A 12. §-hoz

A módosítás rövid időn belül történő hatályba léptetése a Világbajnokság közeli időpontja, illetve az arra való megfelelő felkészüléshez szükséges idő biztosítása miatt szükséges.