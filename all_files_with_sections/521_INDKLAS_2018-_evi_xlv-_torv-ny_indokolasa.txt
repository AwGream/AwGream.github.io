2018. évi XLV. törvény indokolása

az atomenergiáról szóló 1996. évi CXVI. törvény módosításáról

-----STARTING---POINT---ALTALANOS--- 

Az atomenergiáról szóló 1996. évi CXVI. törvény módosítása a független műszaki szakértői szervezetre vonatkozó törvényi szintű rendelkezéseket tartalmazza.

-----STARTING---POINT---RESZLETES---

Az 1-4. §-hoz

A több szakterületet érintő engedélyezési eljárások során (mint pl. új nukleáris létesítmény létesítési engedélyezési eljárása), célszerű az egyéni szakértők (szakértő személyek) mellett több szakterületet együttesen értékelni tudó független műszaki szakértő szervezetek szakvéleményét is beszerezni. A törvény kiegészíti az atomenergiáról szóló törvény független műszaki szakértő szervezetekre vonatkozó rendelkezéseit. A törvény szerint az a szervezet végezhet szakértői tevékenységet, amely legalább egy, az általa végezni kívánt szakértői területen szakértői minősítéssel rendelkező személyt foglalkoztat.

A független műszaki szakértői tevékenység folytatását, és a természetes személy független műszaki szakértő nyilvántartásba vételét jelenleg a Magyar Mérnöki Kamara és a területi kamarák végzik. Ezért célszerű a független műszaki szakértő szervezetek nyilvántartásba vételét is ezeknek a testületeknek a hatáskörébe utalni.

A törvény összeférhetetlenségi szabályokat állapít meg egyes eljárásokban kirendelt vagy felkért szakértő vagy szakértő szervezetekre vonatkozóan, továbbá kiegészíti a nyilvántartás adattartalmára vonatkozó előírásokat, összhangban a szolgáltatási tevékenység megkezdésének és folytatásának általános szabályairól szóló 2009. évi LXXVI. törvény rendelkezéseivel.

Az 5. §-hoz

Szövegcserés módosításokat tartalmaz a független műszaki szakértő szervezetekhez kapcsolódóan.

A 6. §-hoz

Hatályon kívül helyező rendelkezéseket tartalmaz a független műszaki szakértő szervezetekhez kapcsolódóan.

-----STARTING---POINT---VEGE---

A 7. §-hoz

Hatályba léptető rendelkezés.