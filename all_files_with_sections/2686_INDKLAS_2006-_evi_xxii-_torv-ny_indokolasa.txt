2006. évi XXII. törvény indokolása

tőkepiacról szóló 2001. évi CXX. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

A szövetkezetekről szóló törvények lehetővé teszik, hogy a szövetkezetek gazdasági társasággá, ezen belül részvénytársasággá alakuljanak át. A szövetkezetekről szóló 2006. évi X. törvény 87. §-ának (2) bekezdése rögzíti, hogy e törvény alapján a szövetkezet átalakulásával létrejött részvénytársaság csak zártkörűen alapítható. A tőkepiacról szóló 2001. évi CXX. törvény (a továbbiakban: Tpt.) 14. §-a meghatározza, hogy az értékpír forgalomba hozatala mely esetekben minősül zártkörűnek. A gazdasági társaságokról szóló 1997. évi CXLIV. törvény 177. §-ának (2) bekezdése alapján zártkörűen működik az a részvénytársaság, amelynek részvényei nyilvános forgalomba hozatalára nem kerül sor.

Tekintettel arra, hogy a szövetkezetek taglétszáma és külső üzletrész tulajdonosok száma együttcsen az áfész-eknél, de más szövetkezeteknél lényegesen meghaladja a Tpt. 14. §-a (1) bekezdésének b) pontjában meghatározott száz főt, ezért a törvény külön pontban meghatározza, hogy az is zártkörű forgalomba hozatalnak minősül, ha a szövetkezet részvénytársasággá történő átalakulása során a részvényeket kizárólag az átalakuló szövetkezet tagjainak, üzletrész tulajdonosainak ajánlják fel.

A módosítás megteremti az összhangot a szövetkezeti törvények és a gazdasági társaságokról szőlő törvény, valamint a Tpt. között. A szövetkezetek részvénytársasággá történő átalakulásának aktualitását adja az is, hogy ez segít megoldani a régóta húzódó üzletrészek problémáját. A szövetkezetek átalakulásakor a tulajdonosok meg kívánják őrizni a zárt jellegüket és ezért a zártkörű részvénytársaság alapítását - a szövetkezeti törvényekkel összhangban - kívánják alkalmazni. Ezzel biztosítani: lehet, hogy a szövetkezetek tágjai, külső üzletrész tulajdonosai megőrizzék működésük zárt jellegét, elkerüljék azt, hogy szándékuk ellenére külső befektetők kerüljenek be- esetenként a korábbi tulajdonosok helyett - részvényesként az átalakult részvénytársaságba.

A tőkepiacról szóló 2001. évi CXX. törvény módosításáról szóló 2005. évi CLXXXVI. törvényben került sor a nyilvános vételi ajánlatról szóló 2004/25/EK irányelv hazai jogba történő átültetésére. A jogszabály egyes részeinek a 2006. január 1-jétől eltérő, későbbi hatályba léptetésével kapcsolatban benyújtott módosító indítvány elfogadása következtében koherencia zavar keletkezett, mivel a hatályát vesztő jogszabályok esetén a későbbi hatályba léptetéssel összefüggő módosításra nem került sor.

-----STARTING---POINT---VEGE---