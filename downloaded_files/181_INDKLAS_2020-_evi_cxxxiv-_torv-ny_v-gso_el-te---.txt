2020. évi CXXXIV. törvény végső előterjesztői indokolása

a kötelező egészségbiztosítás ellátásairól szóló 1997. évi LXXXIII. törvénynek a csecsemőgondozási díj emelésével összefüggő módosításáról

-----STARTING---POINT---ALTALANOS--- 

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

A család Magyarország legfontosabb erőforrása. Minden magyar gyermek érték, akinek megszületése hozzájárul a nemzet megmaradásához.

A magyar családtámogatási rendszer fontos alappillére a 2019 júliusában bevezetett, 7 pontból álló Családvédelmi Akcióterv, amelynek egyes intézkedései 2020. január 1-jén léptek hatályba. A miniszterelnök a 2020. február 16-ai évértékelőjén újabb, családokat segítő intézkedésekre tett javaslatot, melyek egyike a csecsemőgondozási díj (a továbbiakban: CSED) mértékének 70%-ról 100%-ra emelése.

A javasolt módosítás célja, hogy a gyermekes családok jobb anyagi körülmények közé kerüljenek, mintha nem vállaltak volna gyermeket. A CSED mértékének emelésével a Kormány a gyermekvállalás előtt dolgozó édesanyákat, illetve egyéb CSED-jogosultakat támogatná abban, hogy a szülési szabadság alatt a jövedelmük ne csökkenjen, a korábbi nettó keresetüknél magasabb összegű ellátást kapjanak kézhez. A törvényjavaslat a CSED mértékének emelésével összefüggésben a kötelező egészségbiztosítás ellátásairól szóló 1997. évi LXXXIII. törvény módosítását tartalmazza.

-----STARTING---POINT---RESZLETES---

Az 1. §-hoz

A módosítással a CSED összege a naptári napi alap, illetve a naptári napi jövedelem 70%-áról 100%-ára emelkedik, ezáltal az ellátásra jogosultak a szülési szabadság időtartama alatt a korábbi nettó keresetüknél magasabb összegű ellátást kaphatnak kézhez. Az emelkedés a nettó keresethez képest abból adódik, hogy a CSED-ből kizárólag személyi jövedelemadó-előleget vonnak, míg társadalombiztosítási járulékot az ellátás után nem kell fizetni, így ezek összege a gyermeket vállaló családoknál marad.

A 2. §-hoz

A CSED %-os mértékének emeléséhez kapcsolódó átmeneti rendelkezés.

-----STARTING---POINT---VEGE---

A 3. §-hoz

A törvény hatályba lépése.