2007. évi XXXVIII. törvény indokolása

a büntetőeljárásról szóló 1998. évi XIX. törvény módosításáról

-----STARTING---POINT---ALTALANOS--- 

2007. január 1-jén lépett hatályba a 2005. évi XLVII. törvénnyel módosított, a büntetőeljárásról szóló 1998. évi XIX. törvény 103. § (1) bekezdése b) pontjának új szabályozása. A módosítás a szakértők kizárása kapcsán szigorúbb rendelkezést állapított meg. A jogalkotó a korábbi kizárási okok mellett egy újabb elemmel egészítette ki a szakértők kizárásának szabályait. Eszerint szakértőként nem járhat el, aki az ügyben eljárt vagy eljáró bírósággal, ügyészséggel, nyomozó hatósággal alkalmazotti vagy szolgálati viszonyban lévő személy és ezek hozzátartozója. A törvény hatályba lépése óta bebizonyosodott, hogy az új szabályozás indokolatlanul zár ki szakértőket a büntetőeljárásból. A módosítás nyomán az ügyben eljárt vagy eljáró bírósággal, ügyészséggel, nyomozóhatósággal alkalmazotti vagy szolgálati viszonyban levő személynek a hozzátartozója lehet szakértő.

-----STARTING---POINT---RESZLETES---

-----STARTING---POINT---VEGE---