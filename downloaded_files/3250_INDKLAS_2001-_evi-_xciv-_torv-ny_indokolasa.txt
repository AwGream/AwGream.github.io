2001. évi. XCIV. törvény indokolása

a helyi önkormányzatok 2002. évi új címzett támogatásáról, valamint egyes címzett támogatással folyamatban lévő beruházások eredeti döntéseinek módosításáról

-----STARTING---POINT---ALTALANOS--- 

A helyi önkormányzatok címzett és céltámogatási rendszeréről szóló 1992. évi LXXXIX. törvény (a továbbiakban: Cct.) alapján a helyi önkormányzatok a nagy költségigényű, jelentős volumenű beruházásaikhoz címzett támogatást igényelhetnek. 2000. évre vonatkozóan a Belügyminisztériumba és a szakminisztériumokba összesen 468 db, címzett támogatással megvalósítani tervezett fejlesztési elképzelés érkezett, amelyek beruházási összköltsége több mint 600 milliárd forint.

A Magyar Köztársaság 2001. és 2002. évi költségvetéséről szóló 2000. évi CXXXIII. törvény (a továbbiakban: költségvetési törvény) a címzett és céltámogatásokra a 2002. évre 58,3 milliárd forint előirányzatot hagyott jóvá. Ezen belül - a folyamatban lévő beruházások 2002. évi támogatási igényét is figyelembe véve - a 2002. évi új címzett támogatásokra a 2002. évi költségvetési előirányzatból 3,0 milliárd forint használható fel.

A helyi önkormányzatok által benyújtott 2002. évi, címzett támogatással indítani tervezett fejlesztési elképzelések feldolgozásakor és a támogatási javaslat kidolgozása során általános szempontok voltak a következők:

- a beruházás a központi források hatékony felhasználásával valósuljon meg, a költségtakarékosság követelményeinek megfelelően,

- a közösen ellátott feladatok, a területi szolgáltatásokat végző intézmények előnyben részesüljenek,

- az igénybenyújtó önkormányzat anyagi erőihez mérten saját forrást is felhasználjon a beruházás megvalósításához, továbbá

- fokozottan került a figyelem középpontjába a költséghatékonyság érvényesítése.

A benyújtott fejlesztési elképzelések közül támogatásra javasolt 2002. évi új címzett támogatási igények főbb adatai a következők:

 

 

 Ágazat megnevezése

 Támogatásra javasolt igények

 

 száma (db)

 beruházási összköltsége (Md Ft)

 címzett támogatási igény (Md Ft)

 Oktatás:

 11

 6,0

 5,3

 Kultúra:

 5

 3,0

 2,8

 Vízgazdálkodás:

 13

 23,6

 13,3

 Szociális ellátás:

 3

 2,5

 2,4

 Egészségügy:

 8

 10,6

 9,6

 Hulladékgazdálkodás

 3

 8,4

 1,8

 Egyéb:

 0

 0

 0

 Összesen:

 43

 54,1

 35,2

-----STARTING---POINT---RESZLETES---

Az 1. §-hoz

A törvény 1. számú melléklete tartalmazza a helyi önkormányzatok részére a támogatás szempontjából új beruházásaikhoz 2002. évben és az azt követő években járó címzett támogatást önkormányzatonként és beruházásonként.

A támogatásra javasolt 43 igény révén együttesen 54,1 milliárd forint értékű beruházás valósulhat meg, amiből 35,2 milliárd forint a címzett támogatás összege.

A 43 beruházásból 11 a közoktatás, 5 a kulturális szolgáltatás, 13 a vízgazdálkodási ágazat, 3 a szociális ellátás, 8 az egészségügyi ellátás, 3 pedig a hulladékgazdálkodás területén eredményezheti a lakosság ellátottságának javulását.

Fontos hangsúlyozni, hogy 5 környezetvédelmi (2 szennyvíz és 3 hulladékgazdálkodási) beruházás esetében a címzett támogatás biztosítja az ISPA támogatás társfinanszírozását.

Az egyes ágazatokban a javasolt támogatással megvalósítandó beruházások főbb jellemzői a következők:

A közoktatásnál javasolt beruházások kiválasztásánál elsőbbséget kaptak a halaszthatatlan rekonstrukciós munkálatok, az egyedi, speciális képzési profilú, nagy vonzáskörzettel rendelkező középfokú oktatási intézmények és a többfunkciós létesítmények fejlesztései. A körzeti feladatok ellátását szolgáló beruházások a növekvő tanulólétszám által is indokolt létesítmény-ellátottsági hiányokat pótolnak, illetve lehetővé teszik a gazdaságos intézményüzemeltetést.

A kultúra területén az ágazati szakmai koncepcióval összhangban előnyben részesült a többfunkciós létesítmények megvalósítása, a művészeti alkotómunkának otthont nyújtó objektumok építése, valamint a törvényben meghatározott önkormányzati közművelődési feladatok végrehajtását biztosító létesítmények építése, rekonstrukciója.

A vízgazdálkodási ágazat esetében 9 szennyvíz beruházás, 2 vízellátást szolgáló fejlesztés és 2 belterületi vízrendezést megoldó beruházás szerepel. E fejlesztések megvalósítása nagyban segíti az EU környezetvédelmi követelményeinek való megfelelést, a lakosság egészséges ivóvízzel való ellátását, valamint az elmúlt évekre jellemző csapadékos időjárás károkozásának megelőzését.

A szociális ellátás területén a javasolt beruházások a szociális törvényben meghatározott kötelező önkormányzati feladatok ellátását segítő - a szakmai irányelveknek megfelelő ápoló-gondozó otthonban történő elhelyezésének - mennyiségi és minőségi fejlesztését szolgálják.

Az egészségügyi ellátásnál javasolt kórház rekonstrukciók célja a korszerűbb ellátás megvalósítása. A beruházások nem járnak ágyszám növeléssel. A javaslat kialakítása során előnyben részesültek a minőségileg legelavultabb, a minimális követelményeknek legkevésbé megfelelő területek, illetve amelyeknél a beruházás indítását kiemelt területi, orvosszakmai szempontok indokolták. Prioritást élveztek azon beruházások, amelyek ez alkalommal első ízben részesülhetnek címzett támogatásban.

A 2. §-hoz

A törvény 2. számú melléklete tartalmazza ágazatonként az elutasításra javasolt 425 db címzett támogatási igény felsorolását.

A 3. §-hoz

A címzett támogatással folyamatban lévő rekonstrukciókhoz a Cct. 3. §. (7) bekezdése alapján a későbbi évek jogszabályi változásából eredően az eredeti döntés módosításáról az Országgyűlés dönt.

A címzett támogatással folyamatban lévő beruházások jogszabályi változásból eredő módosítására három önkormányzat nyújtott be igényt. Ezen igények közül a Fejér Megyei Szent György Kórház - többlettámogatást nem igénylő - műszaki tartalom változását tartalmazza az Országgyűlésnek elfogadásra benyújtott javaslat. Ezen túlmenően az egészségügyi minimumfeltételek változása miatt a Bács-Kiskun Megyei Kórház 194 millió forintos, és a Hódmezővásárhelyi Erzsébet Kórház több mint 117 millió forintos többlettámogatási igénye is javasolható.

A folyamatban lévő beruházások jogszabályi változás miatti módosulására vonatkozó javaslatot a törvény 3. számú melléklete tartalmazza.

-----STARTING---POINT---VEGE---

A 4. §-hoz

A törvény hatályba lépését szabályozza, mely szerint rendelkezései a kihirdetését követő 8. napon lépnek hatályba.