2016. évi CXIII. törvény indokolása

egyes törvényeknek az egyetemi kórházak létrehozásával, fenntartásával és működésével kapcsolatos módosításáról

-----STARTING---POINT---ALTALANOS--- 

A módosítás elsődleges célja, az egészségügyi és orvosképzési feladatellátásának minőségi fejlesztését és hatékonyabb működését eredményező szervezeti és szakmai integráció jogi feltételeinek megteremtése, hogy ezáltal kialakuljanak a szakmai tevékenységek összehangolásához, a funkcionális területek közös megszervezéséhez, és az orvosképzés gyakorlati kapacitásainak bővítéséhez nélkülözhetetlen jogi keretek.

Ennek érdekében a nemzetközi gyakorlatnak megfelelően új egészségügyi szolgáltató kategória kerül bevezetésre az ún. „egyetemi kórház”, amely a már meglévő klinikai kapacitások és az ún. „klinikai központ” struktúra mellett az integrálandó egyetemi kórház modellbe kerülő kórház, kórházak egyetemi fenntartásban, az egyetem szervezeti egységeként működnének. A felsőoktatási előnyök mellett az új szervezeti struktúra lehetőséget teremt a térségi egészségügyi ellátórendszer vonatkozásában a betegút menedzsment optimalizálására, a szolgáltatói működés professzionálisabb irányítására, mely az egészségügyi kiszolgálást is egyaránt javítja. Fontos, hogy a vezetési struktúrában a felsőoktatási intézményhez történő kapcsolódás mellett az egészségügyért felelős miniszter vezetési kontrollja a betegellátási tevékenység vonatkozásában megmarad.

Jelen módosítás pontosítja egyúttal az egészségügyi szolgáltatók kategóriáit és szerepüket is, emellett a klinikai központ vezetésével kapcsolatban tartalmaznak pontosításokat a jelenlegi gyakorlatnak megfelelően.

-----STARTING---POINT---RESZLETES---

Az 1. §-hoz

A törvény egységes rendszerbe foglalva meghatározza azokat az intézmény működtetési, illetve együttműködési formákat, amelyek által az orvos- és egészségtudományi képzést folytató egyetemek (a továbbiakban: egyetem) az oktatás, a gyógyítás és a kutatás céljából egészségügyi szolgáltatót tudnak működtetni, igénybe venni. Ezek között kerül új működési formaként bevezetésre az egyetemi kórház, mely az egyetem szervezeti egységeként hozható létre.

Az alapító okiratban foglaltak szerint alapképzést több képzési területen folytató felsőoktatási intézmények esetében e törvény, alapképzést egy képzési területen folytató felsőoktatási intézmények esetében pedig kormányrendelet ruházza át az irányítási hatásköröket.

Az egészségügyi felsőoktatási intézmény két típusú egészségügyi szolgáltatója, azaz a klinikai központ és az egyetemi kórház külön-külön kincstári számlával rendelkezik, illetve hangsúlyos a finanszírozási szerződésnek megfelelő felhasználási kötelezettség.

A törvény kitér a már meglévő költségvetési szerv formájában működtetett kórház egyetemi kórházként való működtetésének, a beolvadás előkészítésének a szakaszára is. Az előkészítés szakaszában az egészségügyi felsőoktatási intézmény középirányítói jogosítványokat gyakorol. További - jelenleg is létező - működési formaként nevesíti a törvény a felsőoktatási intézmény részeként működtetett klinikai központot, valamint az egyetemtől elkülönített szervezeti keretben létesített és fenntartott saját szolgáltatót. A törvény rögzíti, hogy a klinikai központ, az egyetemi kórház - az egészségügyi ellátórendszer részeként - részt vesz a közfinanszírozott egészségügyi szakellátások végzésében, valamint a felsőoktatási intézmény képzési és kutatási feladataiban.

Szükséges meghatározni továbbá, hogy az egyetemi kórházi működés előkészítése tekintetében a költségvetési szervként működő kórház átruházott középirányítói, fenntartói hatásköreit az egyetem nevében a szakmai jogosítványok esetében a rektor, a működtetési gazdasági feladatok tekintetében a kancellár gyakorolja.

A 2. §-hoz

A törvény deklarálja, hogy a szakorvosképzés szervezését az egészségügyi felsőoktatási intézmény, míg megvalósítását a klinikai központ végzi.

A tancélú gyógyító-megelőző tevékenység keretében kettős funkciót kell ellátni. Az egészségügyi felsőoktatási intézmény - klinikai képzését egészben vagy részben biztosító -egészségügyi szolgáltatója, a fő tevékenységét jelentő alap- és szakellátási feladatok mellett oktatást is végez. Az oktatás a betegellátásban közvetlenül érintett diszciplinák esetében független attól, hogy az oktatás tanteremben, rendelőben, kórteremben, műtőben vagy más helyen történik. Az Nft. 98. § (4) bekezdéssel történő kiegészítése révén a kettős feladatellátás szabályozásával megteremthető az orvosok oktatásban való motivációja, a többletmunka díjazásának lehetősége hozzájárulhat a dolgozói elégedettség javításához. A gyakorlati ismereteket oktató orvosok ugyanazon helyen és ugyanazon időben látnak el többirányú figyelmet, többirányú felkészültséget és jogosítványt igénylő feladatot, ezért indokolt a szabályozásban ennek elismerési lehetőségének megteremtése. A rendelkezés egyértelművé teszi a kettős feladatellátást végző munkavállalók beszámítását az egészségügyi minimumfeltételek, illetve az oktatási akkreditáció szempontjából, ezáltal egy hosszú időszak óta fennálló probléma oldódik meg.

A 3. §-hoz

Az orvos- és egészségügyi központ elnevezést indokolt klinikai központra módosítani, mivel a korábbi orvos- és egészségügyi centrumok megszűntek, az elnevezés fenntartása indokolatlan.

Az egészségügyi felsőoktatási intézmények esetében elvárt rendezni a klinikai központok irányítására jogosult személy esetében a személyi képesítési követelményeket, a tudományos előmeneteltre vonatkozó elvárást. A módosítás az egyetemi kórházhoz hasonlóan rögzíti, hogy a klinikai központ egészségügyi szolgáltatásért felelős vezetője e feladatok tekintetében a klinikai központ dolgozói felett - a kancellár hatáskörébe tartozó feladatokat ellátó alkalmazottak kivételével - gyakorolja a munkáltatói jogokat a bérgazdálkodást érintő, a kancellár egyetértésével hozott döntések kivételével.

A klinikai központot és egyetemi kórházat is fenntartó egészségügyi felsőoktatási intézményben az egészségügyi szolgáltatások egységes szakmai irányítása érdekében indokolt létrehozni az egészségügyért felelős miniszter és az egyetem szakmai és gazdasági irányítása által delegált tagokból álló Egészségügyi Irányító Testületet.

A 4. §-hoz

Szükséges meghatározni az egyetemi kórház fogalmát és pontosítani a klinika definícióját.

Az 5. §-hoz

Szükséges a Kormányt felhatalmazni arra, hogy rendeletben szabályozza a gyakorló kórház általános minősítési szempontjainak és a minősítési eljárás rendjét valamint a 97 § (3) bekezdése szerinti egészségügyi szolgáltatók körét, a középirányító egészségügyi felsőoktatási intézményeket, valamint a középirányító szervre átruházható hatásköröket.

A 6. §-hoz

Átmeneti szabályban indokolt rögzíteni, hogy a nemzeti felsőoktatási törvénynek a törvényben foglalt módosítására tekintettel az egészségügyi felsőoktatási intézmények az irányítási hatáskörök átvételét követő 60 napon belül kötelesek módosítani a szervezeti és működési szabályzatukat.

Indokolt továbbá rendelkezni arról, hogy a klinikai központ vezetőjével szemben előírt új személyi képesítési és megbírási feltételeket a törvény hatálybalépését követően meghirdetett pályázat alapján adott vezetői megbízásra kell alkalmazni.

A 7. §-hoz

A törvény a felsőoktatási intézményben adható magasabb vezetői megbízások időtartamának módosítására irányul, nagyobb mozgásteret biztosítva a megbízási jogkör gyakorlójának.

A 8. §-hoz

A közalkalmazottak jogállásáról szóló 1992. évi XXXIII. törvény 44/A. §-ának kiegészítése szükséges annak érdekében, hogy a munka törvénykönyvéről szóló 2012. évi I. törvényben (Mt.) meghatározott általános szabálytól el lehessen térni az átalakulási időszak első szakaszában, abban az esetben, ha az egyetemen közalkalmazottként foglalkoztatott orvos az egyetem fenntartásában lévő, de még az átalakulás első szakaszában önálló költségvetési szerv kórházban is végez munkát. Ebben az esetben az Mt. 53. § (1) bekezdése szerinti foglalkoztatás időtartama naptári évenként a 220 beosztás szerinti munkanapot vagy 1760 órát nem haladhatja meg. Ez a rendelkezés beiktatása biztosítja az egészségügyi felsőoktatási intézmény számára a folyamatos és biztonságos betegellátás fenntarthatósága, illetve elősegítése érdekében a közalkalmazottak kinevezéstől eltérő foglalkoztatását.

A 9. §-hoz

Az egészségügyi szolgáltató fenntartója fogalmának pontosítása szükséges az 1-8. §-ban foglaltakra tekintettel.

A 10. §-hoz

Az integrációt követően egyetemi kórház esetében a miniszter ugyanazon fenntartói jogokat gyakorolja, mint a jelenlegi szabályozás szerint a klinikai központ felett.

-----STARTING---POINT---VEGE---

A 11. §-hoz

Hatályba léptető rendelkezést tartalmaz.