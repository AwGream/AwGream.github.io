2000. évi CVIII. törvény

a kötelező gazdasági kamarai tagság megszűnésével összefüggő cégeljárásról

-----STARTING---POINT---ELEJE---

1. § (1) A kötelező gazdasági kamarai tagság megszűnésére figyelemmel az arra vonatkozó cégjegyzékadatok 2000. november 1. napjával az országos számítógépes rendszer útján a cégnyilvántartásból hivatalból törlésre kerülnek.

(2) Azok a cégek, amelyek a gazdasági kamarákról szóló 1999. évi CXXI. törvény alapján az önkéntes kamarai tagokról vezetett nyilvántartásba (tagjegyzékbe) felvételüket kérik, az erre vonatkozó adat bejegyzését 2000. december 31-ig illeték, valamint közzétételi költségtérítés megfizetése nélkül kérhetik a cégbíróságon. A kérelem benyújtásához jogi képviselet nem kötelező.

-----STARTING---POINT---VEGE---

2. § Ez a törvény a kihirdetése napján lép hatályba.