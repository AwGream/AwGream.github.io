2011. évi CLXXI. törvény indokolása

a nemzetbiztonsági szolgálatokról szóló 1995. évi CXXV. törvény katonai nemzetbiztonsági szolgálatok összevonásával kapcsolatos módosításáról, valamint az azzal összefüggő további törvénymódosításokról

-----STARTING---POINT---ALTALANOS--- 

A katonai nemzetbiztonsági szolgálatok hatáskörébe utalt feladatokat jelenleg két önálló szervezet, egyrészt a Katonai Felderítő Hivatal, másrészt a Katonai Biztonsági Hivatal látja el. Az említett szervek jelenleginél gazdaságosabb, illetve hatékonyabb feladatellátásnak biztosítása érdekében a két testület egyetlen szervezetté - a Katonai Nemzetbiztonsági Szolgálattá - történő integrálásáról született döntés, amelynek végrehajtása az érintett jogszabályok egyidejű módosítását igényli.

-----STARTING---POINT---RESZLETES---

Az 1. §-hoz

A katonai nemzetbiztonsági szolgálatok hatáskörébe utalt feladatokat jelenleg két önálló szervezet, egyrészt a Katonai Felderítő Hivatal, másrészt a Katonai Biztonsági Hivatal látja el. Az említett szervek jelenleginél gazdaságosabb, illetve hatékonyabb feladatellátásnak biztosítása érdekében a két testület egyetlen szervezetté - a Katonai Nemzetbiztonsági Szolgálattá - történő integrálásáról született döntés, amelyet mindenekelőtt a nemzetbiztonsági szolgálatokról szóló 1995. évi CXXV. törvény (a továbbiakban: Nbtv.) 1. §-ában foglalt, a nemzetbiztonsági szolgálati feladatokat ellátó szerveket kijelölő rendelkezésben indokolt rögzíteni.

A 2. §-hoz

Az Nbtv. 6. és 7. §-a a két szervezet feladatkörét sorolta fel, amely a szervezetek összevonására tekintettel egy új 6. §-ban került felsorolásra úgy, hogy a korábban mindkét szervezetnél szereplő feladatok a duplikálás elkerülése érdekében összevonásra, illetve egyszerűsítésre kerültek. A hatályos szabályozáshoz képest tartalmi változást hoz az e), g) valamint s) pont, amelyek a változó életviszonyokhoz igazodva, a szolgálatok tevékenységi körének bővülésével összhangban szükséges törvényi változásokat jelenítik meg.

A 3-5. §-hoz

E rendelkezések az Nbtv., valamint azon törvények technikai, szövegcserés módosításait tartalmazzák, amelyekben a jogelőd szervezetek megnevezését az új, Katonai Nemzetbiztonsági Szolgálat megnevezéssel szükséges kiváltani.

-----STARTING---POINT---VEGE---

A 6. §-hoz

E rendelkezés hatályba léptető, illetve hatályon kívül helyező rendelkezéseket tartalmaz.

A 7. §-hoz

A módosító törvénynek a sarkalatos alapjogszabályi rendelkezések módosítására irányuló rendelkezései maguk is sarkalatosnak minősülnek, amelyet a 7. §-ban foglalt rendelkezés deklarál.