1997. évi CXIX. törvény indokolása

a bíróságok szervezetéről és igazgatásáról szóló 1997. évi LXVI. törvény módosításáról

-----STARTING---POINT---ALTALANOS--- 

Az 1997. évi LXVI. törvény mellékletének néhány pontja tévesen tartalmazza a bíróságok illetékességi területéhez tartozó községek felsorolását. Ez olyan hiba, ami szükségessé teszi a törvény módosítását. Amennyiben a törvénynek a bíróságok illetékességi területeit meghatározó hibás rendelkezései nem módosulnak, az érintett bíróságokat, illetve a jogkereső közönséget a hatályos rendelkezések hátrányosan érinthetik.

-----STARTING---POINT---RESZLETES---

1. A Borsod-Abaúj-Zemplén Megyei Bíróság illetékességi területén Borsodszentgyörgy, Domaháza, Dubicsány, Hangony, Kissikátor, Putnok községek az 1997. évi LXVI. törvény értelmében a Mezőkövesdi Városi Bíróság illetékessége alá tartoznak, holott ezen helységek Ózd városától 20 km-es körzetben találhatók, míg Mezőkövesdtől több mint 80 km távolságra. A jelenlegi gyakorlat szerint a fent említett községek az Ózdi Városi Bíróság illetékessége alá tartoznak és a nyilvántartás hiányossága folytán kerülnek a Mezőkövesdi Városi Bíróság illetékességi területéhez.

Mindezekre tekintettel indokolt a törvény módosítása úgy, hogy - a jelenlegi gyakorlattal is megegyezően - ezen többségek az Ózdi Városi Bíróság illetékességi területe alá tartozzanak.

2. A bíróságok szervezetéről és igazgatásáról szóló törvény melléklete a Szikszói Városi Bíróság illetékességi területéhez sorolta Pusztaradvány települést is, holott az 1990. évi LXXX. törvény melléklete az Encsi Városi Bíróság illetékességi területének megállapításakor Pusztaradvány községet e bíróság illetékessége alá sorolta, a törvényben írt változtatás azonban nem indokol.

3. A törvény mellékletének 13/4. pontjában írt Balassagyarmati Munkaügyi Bíróság megnevezése hibás, valójában Nógrád Megyében jelenleg a munkaügyi bíróság nem az általános szabályok szerint a Nógrád Megyei Bíróság székhelyén, azaz Balassagyarmaton, hanem Salgótarjánban működik. Mivel a munkaügyi bíróság átköltöztetése jelenleg nem megoldható, illetve aránytalanul nagy költségekkel járna, ezért indokolt a bíróságot - kivételesen - a megyei bíróság székhelyétől eltérő székhelyen működtetni, így nevét Salgótarjáni Munkaügyi Bíróságra változtatni.

-----STARTING---POINT---VEGE---

A 2. §-hoz

E rendelkezés szerint a törvény a kihirdetését követő 8. napon lép hatályba, azért, hogy a módosítás minél korábban alkalmazható legyen és a folyamatban lévő ügyek is a módosuló illetékesség szerint kerüljenek elintézésre.