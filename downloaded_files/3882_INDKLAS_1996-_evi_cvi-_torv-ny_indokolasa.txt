1996. évi CVI. törvény indokolása

a fegyveres szervek hivatásos állományú tagjainak szolgálati viszonyáról szóló 1996. évi XLIII. törvény módosításáról

-----STARTING---POINT---ALTALANOS--- 

A fegyveres szervek hivatásos állományú tagjainak szolgálati viszonyáról szóló 1996. évi XLIII. törvény 59. §-a (1) bekezdésének a) pontja szerint a hivatásos állomány tagjának szolgálati viszonya a szolgálat felső korhatárának elérése napján a törvény erejénél fogva automatikusan megszűnik (jelenleg az 55. életév betöltése). A rendelkezésnek a kivételt nem tűrő végrehajtása komoly működési nehézséget okoz (okozna) a fegyveres szerveknél. Ennek alapvető oka az, hogy a törvény elfogadása óta eltelt rövid idő nem tette lehetővé, hogy a felső korhatárt a törvény hatálybalépésekor elért és nyugállományba kerülő, jó felkészültségű és nagy tapasztalattal rendelkező személyeket amelyek létszáma az utóbbi időben történt jelentős kiáramlás következtében általában is jelentősen csökkent (pl. nyomozókat) hasonló kvalitású hivatásos állományúakkal pótolni lehessen. Ez az előmeneteli rendszer megfelelő működése esetén is csak hosszú időn át történő felkészítéssel lehetséges.

A fegyveres szervek zökkenőmentes működéséhez - a megfelelő felkészültséggel rendelkezőkből kialakult állományarányok megtartása érdekében - elengedhetetlenül szükséges törvényesen lehetővé tenni, hogy a szolgálat érdekében szolgálni tovább képes, átmenetileg nélkülözhetetlen, a felső korhatárt elért egyes hivatásos állományúaknak a miniszter kivételesen meghosszabbíthassa a szolgálati viszonyát.

-----STARTING---POINT---RESZLETES---

-----STARTING---POINT---VEGE---