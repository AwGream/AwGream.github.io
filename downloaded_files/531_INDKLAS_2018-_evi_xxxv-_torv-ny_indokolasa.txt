2018. évi XXXV. törvény indokolása

a bírák jogállásáról és javadalmazásáról szóló 2011. évi CLXII. törvény módosításáról

-----STARTING---POINT---ALTALANOS--- 

A bírák jogállásáról és javadalmazásáról szóló 2011. évi CLXII. törvény (a továbbiakban: Bjt.) 23. § (3) bekezdése rendelkezik arról, hogy amennyiben a bíró szolgálati jogviszonya a Bjt. 90. § g) vagy n) pontja alapján szűnik meg - mert a bíró az ott meghatározott jogviszonyt létesít vagy kinevezést kap -, a megbízatása lejártát követően kérheti, hogy őt pályázat kiírása nélkül a köztársasági elnök ismételten nevezze ki bíróvá. E rendelkezés egyértelműbb megfogalmazása érdekében a normavilágosság követelményének megfelelő és a joggyakorlat egységét biztosító szövegezést vezet be jelen törvény.

-----STARTING---POINT---RESZLETES---

Az 1. §-hoz

A Bjt. 23. § (3) bekezdése rendelkezik arról, hogy amennyiben a bíró szolgálati jogviszonya a Bjt. 90. § g) vagy n) pontja alapján szűnik meg - mert a bíró az ott meghatározott jogviszonyt létesít vagy kinevezést kap -, a megbízatása lejártát követően kérheti, hogy őt pályázat kiírása nélkül a köztársasági elnök ismételten nevezze ki bíróvá. Tekintettel arra, hogy a Bjt. 90. § g) és n) pontja alá több különböző megbízatás is tartozik, a törvény hatályos szövege által alkalmazott, a „lejárta” fordulat nem biztosít egyértelműen, egységesen alkalmazható szabályozást valamennyi megbízatás esetére. A módosítás célja, hogy a normavilágosság követelményének megfelelő és a joggyakorlat egységét biztosító rendelkezést rögzítsen azzal, hogy a „lejárta” fordulat helyett a joggyakorlatban egységesen értelmezett a „megszűnése” fordulatot alkalmazza.

-----STARTING---POINT---VEGE---

A 2. §-hoz

Hatályba léptető rendelkezés.

A 3. §-hoz

Sarkalatossági záradék.