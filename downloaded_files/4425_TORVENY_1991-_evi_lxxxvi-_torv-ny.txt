1991. évi LXXXVI. törvény

a társasági adóról

Az állami feladatok ellátásához szükséges bevételek biztosítása, a gazdasági feltételek egységesítése, a tőkebefektetés elősegítése érdekében az Országgyűlés a következő törvényt alkotja:

I. fejezet

ÁLTALÁNOS RENDELKEZÉSEK

Az adókötelezettség

-----STARTING---POINT---ELEJE---

1. § (1) A jövedelem- és vagyonszerzésre irányuló vagy azt eredményező gazdasági tevékenységet (a továbbiakban: vállalkozási tevékenység) folytató adóalanyt (2. §) az e törvényben meghatározottak szerint társasági adó (a továbbiakban: adó) terheli.

(2) Az adókötelezettség a vállalkozási tevékenység megkezdésének napján kezdődik és a vállalkozási tevékenység befejezésének napjáig tart. A cégbírósági bejegyzés hiánya vagy a vállalkozás megszűnése nem érinti a tevékenység gyakorlásából származó adókötelezettséget. A cégbírósági bejegyzés végleges elmaradása esetén az adókötelezettséget a megszűnésre vonatkozó szabályok szerint kell teljesíteni.

(3) Az adókötelezettség magában foglalja az e törvényben, a számvitelről szóló 1991. évi XVIII. törvényben (a továbbiakban: számviteli törvény) az adózás rendjéről szóló 1990. évi XCI. törvényben meghatározott bejelentési, nyilvántartási, könyvvezetési, adóbevallási, adómegállapítási, adóelőleg-fizetési, adófizetési, bizonylatmegőrzési és adatszolgáltatási kötelezettségeket.

(4) A vállalkozási tevékenység megkezdésének napja az első kötelezettségvállalás időpontja, befejezésének napja a kötelezettségvállalás utolsó pénzügyi rendezésének időpontja.

Az adó alanya

2. § (1) E törvény alkalmazásában adóalany a belföldi székhelyű

a) gazdasági társaság,

b) a szövetkezet a lakásszövetkezet kivételével,

c) állami vállalat, egyéb állami gazdálkodó szerv, tröszt, a tröszti vállalat ha a tröszt létesítő határozata másképp nem rendelkezik, a vízgazdálkodási társulat a víziközmű társulat kivételével, vízgazdálkodási társulatok társulása, egyes jogi személy vállalata és a leányvállalat,

d) ügyvédi iroda, a magánszemélyek jogi személyiséggel rendelkező munkaközössége, és a művészeti alkotóközösség,

e) megszűnéséig az ipari és szolgáltató szövetkezeti szakcsoport és a mezőgazdasági szakcsoport,

f) a vállalkozási nyereségadó hatálya alá 1991. december 31-éig bejelentkezett egyéni vállalkozó és mezőgazdasági kistermelő mindaddig, amíg a magánszemélyek jövedelemadójáról szóló törvény hatálya alá átjelentkezik, de legkésőbb 1993. december 31-éig,

g) a lakásszövetkezet, a társadalmi szervezet, az egyház (ideértve a társadalmi szervezet, illetve az egyház alapszabályában önálló jogi személyiséggel felruházott szervezeti egységeket is), az alapítvány és a víziközmű társulat, ha vállalkozási tevékenységet végez.

(2) E törvény alkalmazásában adóalany a külföldi tulajdonában lévő, belföldön vállalkozási tevékenységet folytató, külföldi székhelyű jogi személy, jogi személyiséggel nem rendelkező társas cég, személyi egyesülés, egyéb szervezet ha belföldön telephellyel rendelkezik (a továbbiakban: külföldi vállalkozó).

(3) A belföldön telephellyel nem rendelkező külföldi székhelyű jogi személy, jogi személyiséggel nem rendelkező társas cég, személyi egyesülés, egyéb szervezet (a továbbiakban: külföldi szervezet) a részére belföldi személy által a vállalkozási tevékenységért kapott ellenértéket alapul véve a 6. számú melléklet D. fejezetében foglaltak szerint megállapított jövedelem után a 9. §-ban meghatározott mértékű adót köteles fizetni, ha a jövedelemszerzés helye a Magyar Köztársaság. E szervezetekre - a 17. § kivételével - e törvény más rendelkezései nem terjednek ki.

(4) Nem terjed ki a törvény hatálya a Magyar Nemzeti Bankra, az Állami Fejlesztési Intézetre, a Pénzintézeti Központra, a költségvetési szervre és az Igazságügyi Minisztérium felügyelete alá tartozó büntetésvégrehajtási vállalatra.

Értelmező rendelkezések

3. § E törvény alkalmazásában

1. lízing: a termék átadása olyan szerződés alapján, amely a termék határozott időre szóló, de legalább 365 napot meghaladó bérletéről azzal a kikötéssel rendelkezik, hogy a bérlő a tulajdonjogot legkésőbb az utolsó bérleti díj kiegyenlítésével, illetőleg a szerződés lejártával megszerzi.

2. kapcsolt vállalkozás: ha egyik adóalany, illetőleg adóalanynak nem minősülő természetes személy jelentős vagy többségi részesedéssel rendelkezik másik adóalany jegyzett tőkéjében, vagy döntő irányítást, ellenőrzést gyakorol a másik adóalany felett.

3. jóléti intézmény: a bölcsőde, az óvoda, a napközi és adiákotthon, a munkahelyi étkezést biztosító létesítmény, a sport, a kultúra, az üdülés célját szolgáló létesítmény, a szolgálati lakás.

4. a beruházásokhoz kapcsolódó adókedvezmény jogosultja: a beruházó, aki a beruházást várhatóan aktiválja.

5. statisztikai besorolás: az 1991. augusztus 31. napján érvényes KSH besorolási rend.

6. alapítói vagyon: a számviteli törvény 1. számú mellékletének 14. pontjában meghatározott jegyzett tőke, a vagyonjegy és a szövetkezeti részjegy összessége.

7. árbevétel: a számviteli törvény 45. §-ának (1) és (2) bekezdése szerinti nettó árbevétel, csökkentve az eladott áruk beszerzési értékével, valamint az alvállalkozói teljesítmények értékével.

8. természetbeni juttatás: az ellenérték nélkül juttatott termék, nyújtott szolgáltatás.

9. vásárolt készletek készletváltozása: az adóévet megelőző év és az adóév december 31-i záró leltár értékének különbsége. A készletváltozás számításánál a leltári készletértékből nem vehető figyelembe az adóévben ki nem egyenlített és a beruházási célra beszerzett készlet.

II. fejezet

AZ ADÓALAP MEGÁLLAPÍTÁSA

4. § (1) Az adó alapja

a) a kettős könyvvitelt vezető adóalanynál a számviteli törvény előírásai alapján megállapított adózás előtti eredmény módosítva a (2) és (3) bekezdésben foglaltakkal,

b) az egyszeres könyvvitelt vezető adóalanynál a pénzforgalmi nyilvántartás alapján kimutatott eredmény (az adóévi árbevétel és bevétel, valamint az adóévi termelési és kezelési költségek és egyéb ráfordítások különbsége) csökkentve az adóévben a számviteli törvény alapján számított értékcsökkenési leírással és változtatva a 3. § 9. pontja szerinti vásárolt készletek készletváltozásának értékével (a továbbiakban: adózás előtti eredmény) módosítva a (2) és (3) bekezdésben foglaltakkal, valamint

c) a külföldi vállalkozónál a 6. számú mellékletben meghatározott összeg

(a továbbiakban: adóalap).

(2) Az adózás előtti eredményt az adóalap számításakor csökkenti:

a) az előző év(ek)nek a 6. §-ban foglaltak szerint elhatárolt veszteségéből - az adóalany döntése szerint - az adóévre eső veszteség,

b) a számviteli törvény 45. §-a (5) bekezdésének előírása szerint az adóévben egyéb bevételként elszámolt előző évi céltartalék, továbbá az adóévben az e törvény 5. §-ának (1) és (2) bekezdésében foglaltak szerint figyelembe vett összeg,

c) értékcsökkenési leírásként és terven felüli értékcsökkenési leírásként legfeljebb az 1. és 2. számú mellékletben meghatározott módon és mértékekkel számított összeg,

d) a számviteli törvény 39. §-a alapján az előző adóév(ek)ben elszámolt és eszközcsoportonként (készletek, befektetések, értékpapírok) nyilvántartott értékvesztésből az adóévben az e törvény 5. § (3) bekezdésének figyelembevételével a felhasználásra, értékesítésre, selejtezésre arányosan jutó összeg,

e) a számviteli törvény 2. számú mellékletének 21. pontja alapján bevételként elszámolt kapott osztalék és részesedés összege, kivéve a befektetett eszközként nyilvántartott egy éven túli lejáratú pénzkövetelés után kapott az adózás utáni eredményből fizetett kamat,

f) az 1991. évben és az azt megelőző években az eredményből fizetett - ráfordításként el nem számolt - és az adóévben visszatérített, a bevételek között elszámolt adó összege, valamint a visszatérített társasági adó,

g) a belföldi székhelyű alapítvány céljára (Ptk. 74/A.-74/E. §) és a közérdekű kötelezettségvállalásra (Ptk. 593-596. §) átadott pénzeszköz, ha az adóhatóság előzetesen hozzájárult, hogy az alapítvány a befizetésről a levonásra jogosító igazolást adjon, illetőleg a közérdekű kötelezettségvállalást levonhatónak minősítette. Az adóhatóság a hozzájárulást kérelemre akkor adja meg, ha

1. az alapítvány, a közérdekű kötelezettségvállalás betegségmegelőző és gyógyító, tudományos, kutatási, környezetvédelmi, műemlékvédelmi, természetvédelmi, kulturális, oktatási, diák- és tömegsport, vallási célt, a közrend, közbiztonság védelmét, az öregek és a hátrányos helyzetűek, illetőleg a magyarországi nemzeti és etnikai kisebbségekkel, valamint a határon túli magyarsággal kapcsolatos előbbi célok megvalósítását, menekültek megsegítését, a törvényhozói munka elősegítését szolgálja, továbbá

2. az alapítvány működési szabályzata, valamint az alapítványi, illetőleg a közérdekű kötelezettségvállalási pénzeszközök felhasználása alapján egyaránt kizárható, hogy az adományozott összeget akár közvetlenül, akár valamely szolgáltatással összefüggésben, előre meghatározott vagyoni előny megszerzése vagy nyújtása érdekében adják,

h) az érték nélkül, a megváltási áron, illetve a külön törvényben meghatározott értéken nyilvántartott termőföld és erdő értékesítéséből származó ellenérték,

i) a szakmunkástanuló-képzést végző adóalanynál az oktatási intézménnyel kötött szerződés alapján foglalkoztatott szakmunkástanulók után tanulónként - minden megkezdett hónap után - havi ezer forint,

j) az egy éven túli lejáratú kötelezettség után fizetett - ráfordításként el nem számolt - kamat.

(3) Az adózás előtti eredményt az adóalap számításakor növeli:

a) a számviteli törvény 47. § (3) bekezdése alapján az adóévben a várható veszteség fedezetére ráfordításként elszámolt céltartalék összege,

b) a számviteli törvény 37. és 38. §-ai alapján költségként elszámolt értékcsökkenési leírás és terven felüli értékcsökkenési leírás összege,

c) a számviteli törvény 39. §-a alapján az adóévben ráfordításként elszámolt értékvesztés összege,

d) magánszemélynek kamatmentesen vagy a jegybanki alapkamatnál, illetőleg a törvényes kamatnál [Ptk. 232. § (2) bekezdés] alacsonyabb kamat mellett nyújtott kölcsönnek az 5. § (4) és (5) bekezdése szerint számított kamatkülönbözete,

e) az eszközök fenntartására, beszerzésére, karbantartására fordított költségnek - ide értve az eszköz értékcsökkenési leírását is - azon arányos része, amely nem a vállalkozási tevékenységhez kötődik, és nem az adóalany bevételszerző tevékenységével kapcsolatban merült fel, figyelemmel az 5. § (6) bekezdésében foglaltakra is,

f) a kettős könyvvitelt vezető adóalanynál a térítés nélkül átadott eszköz nyilvántartási értéke, kivéve, ha a térítés nélküli átadásra a (2) bekezdés g) pontjában meghatározott célra és feltételekkel kerül sor, vagy ha a kötelező átadást jogszabály írja elő,

g) 1992. december 31-étől a vállalkozás tagja, alkalmazottja személyes, illetőleg családi szükségletének kielégítésére fordított természetbeni juttatás költségként, ráfordításként elszámolt összege, a Kormány rendeletében meghatározottak kivételével,

h) az olyan adóhiány, amelyet abban az adóévben, amelyre a megállapítás vonatkozik ráfordításként nem számolhatott el az adóalany, valamint a bírságok, büntetések, és az adózás rendjéről szóló törvény szerinti jogkövetkezmények ráfordításként elszámolt összege az önellenőrzési pótlék kivételével,

i) az ellenérték nélkül vagy névérték alatti térítés ellenében adott részvény, vagyonjegy névértékének illetve a névérték és a térítés különbségének megfelelő összeg,

j) lízing esetén a bérbevevőnél az áfa-mentes bérleti díj adott évre jutó részének a tárgyi eszköz utáni teljes bérleti díj 36 százalékát meghaladó része, ingatlan esetén a 13 százalékát meghaladó része, import lízing esetén ezenfelül az adóévet terhelő bérleti díj 20 százalékának megfelelő összeg,

k) a (2) bekezdés h) pontjában meghatározott, értékesített termőföld és erdő nyilvántartási értékének megfelelő összeg,

l) a szerencsejáték szervezéséről szóló törvény 3. §-a (3) bekezdésében a meghatározott szerencsejáték szervezésre létrehozott gazdálkodó szervezetnél az egyes szerencsejátékok közvetlen és közvetett költségének és a 38. §-ának (2) bekezdésében foglaltak alapján meghatározott költségnek a különbsége, ha az előbbi a nagyobb,

m) a ráfordításként elszámolt földadó összege,

n) külön jogszabályban meghatározott bérnövekmény összege,

o) a bérleti díj a bérbevevőnél, ha a termék átvétele olyan szerződés alapján történik, amely a termék 366 napon belüli bérletéről azzal a kikötéssel rendelkezik, hogy a bérlő a tulajdonjogot legkésőbb az utolsó bérleti díj kiegyenlítésével, illetőleg a szerződés lejártával megszerzi.

5. § (1) A kettős könyvvitelt vezető adóalanynál a fizetési határidőn túli követelések, a kétes követelések, valamint az előlegként adott összegek miatti várható veszteségek fedezetére ráfordításként elszámolt céltartalékból az adóalap számításánál - a (2) bekezdésben foglaltak kivételével - legfeljebb a december 31-én

a) 90-180 napos késedelemben lévő követelések 2 százalékának;

b) 181-360 napos késedelemben lévő követelések 5 százalékának;

c) 360 napon túli késedelmekben lévő követelések 25 százalékának

megfelelő összeg vehető figyelembe.

(2) A pénzintézetnél a határidőn túli kintlevőségekre az adóévben képzett kockázati céltartalék, a biztosító intézetnél pedig a hosszú távú kötelezettségek fedezetére és az évek közötti káringadozások kiegyenlítésére a külön jogszabályban előírtak szerint képzett biztosítástechnikai tartalék teljes összege vehető figyelembe az adóalap számításánál.

(3) Nyilvántartott értékvesztésnek számít az előző adóévekben elszámolt és az adó alapjánál figyelembe nem vett értékvesztés halmozott összege. Az adóalap csökkentéseként ennek olyan hányada számolható el, amennyit a felhasználás, értékesítés, selejtezés értéke képvisel a nyitóállomány és az adóévi állománynövekedés együttes értékéből.

(4) A magánszemély részére a jegybanki alapkamatnál, illetőleg a törvényes kamatnál alacsonyabb kamat mellett nyújtott kölcsön kamatkülönbözete: a szerződés megkötésekor érvényes jegybanki alapkamat, illetőleg törvényes kamat [Ptk. 232. § (2) bekezdés] és a szerződés alapján fizetendő kamat különbségének az adóévre eső része.

(5) Nem kell a 4. § (3) bekezdésének d) pontjában foglalt rendelkezést alkalmazni a jogszabály alapján nyújtott lakáscélú hitel, az állami tulajdon megvásárlásához nyújtott hitel és a forgalmazó által nyújtott áruvásárlási, valamint olyan kölcsön esetében, amelynek kamatához vagy törlesztő részletéhez a költségvetés támogatást nyújt, vagy ha a kölcsönnyújtáshoz szükséges forrást a Magyar Nemzeti Bank kedvezményes kamat mellett biztosítja a pénzintézetnek.

(6) A vállalkozási tevékenység érdekében felmerült költségnek, ráfordításnak minősül az adóalany által alkalmazottjának, tagjának, nyugdíjasának juttatott segély, munkaruha, egyenruha, védőruha, a pénzben vagy természetben nyújtott étkezési hozzájárulás, a belföldi üdülési hozzájárulás, a személygépkocsi átengedése személyes célra, a jóléti intézmények költségei, a külön törvényben meghatározott munkavállalói nyugdíjalapba (3. számú melléklet) befizetett összeg, a munkavállaló javára kötött biztosítás díja, továbbá a reprezentációs költségek.

Veszteségelhatárolás

6. § (1) Amennyiben a 4. § szerinti adóalap bármely adóévben negatív (a továbbiakban: elhatárolt veszteség), úgy ezzel az összeggel az adóalany a következő öt adóévben - döntése szerinti megosztásban - csökkentheti az adóalapját.

(2) Az adóév elhatárolt veszteségét a korábbi évekről áthozott elhatárolt veszteség figyelembevétele nélkül kell megállapítani. Az elhatárolt veszteségek levonásánál - a (3) bekezdés kivételével - a korábbi évekről áthozott veszteségeket kell először figyelembe venni.

(3) Az e törvény hatálybalépését követően jogelőd nélkül létrejött adóalany a vállalkozási tevékenység megkezdése évének és az azt követő két évnek a veszteségét - kivéve a számviteli törvény szerint aktiválható alapítási, átszervezési költséget - korlátlan ideig elhatárolhatja.

(4) A mezőgazdasági ágazatba sorolt adóalany az elhatárolt veszteséget az adóévet megelőző két adóévben befizetett adójának önellenőrzéssel való módosításával is rendezheti, oly módon, hogy a megelőző két adóév adóalapját csökkenti az elhatárolt veszteség összegével. Ha ezzel nem él, vagy ha a veszteségének csak egy részét rendezi a megelőző két év terhére, a fennmaradó részre az (1)-(3) bekezdés rendelkezései alkalmazhatók.

(5) Az (1)-(3) bekezdésben foglalt veszteségelhatárolást pénzintézet nem alkalmazhatja.

Egyéb elszámolási szabályok

7. § (1) Az adóalanynak jogutód nélküli megszűnésekor - kivéve, ha arra felszámolással kerül sor - a tulajdonában lévő összes eszközt az adott időpontban érvényes - erre feljogosított szakértő által meghatározott - piaci értéken adóalapnövelő tételként kell elszámolnia a nyilvántartási érték adóalap-csökkentő tételként számbavétele mellett.

(2) Az adóalany székhelyének Magyarországon kívülre helyezését e törvény alkalmazásában megszűnésnek kell tekinteni.

(3) Az egyéni vállalkozónak és a mezőgazdasági kistermelőnek a megszűnésre előírtak szerint kell eljárnia, ha a társasági adótörvény hatálya alól kikerül. Nem kell a megszűnésre vonatkozó szabályokat alkalmazni, ha az egyéni vállalkozó vagy a mezőgazdasági kistermelő a magánszemélyek jövedelemadójáról szóló törvény hatálya alá átjelentkezik, és erre a következő év január 1-jével kerül sor.

8. § Amennyiben a kapcsolt vállalkozásban az adóalanyok, illetőleg a létesítő szerv és az adóalany közötti szerződésekben - ideértve a gazdasági tevékenységgel kapcsolatos szaktanácsadást és a műszaki-gazdasági szolgáltatást, valamint a kölcsönnyújtást is - magasabb vagy alacsonyabb ellenértéket alkalmaznak annál, mint amilyen ellenértéket független partnerek esetén érvényesítenek, úgy az adóhatóság az erre feljogosított szakértő által meghatározott piaci értéket veheti figyelembe ellenértékként, és ennek megfelelően állapítja meg az adóalapot.

III. fejezet

AZ ADÓ MEGÁLLAPÍTÁSA

Az adó mértéke

9. § Az adó a pozitív adóalap 40 százaléka (a továbbiakban: számított adó)

Adómentességek és adókedvezmények

10. § Nem kell az adót megfizetnie 

a) a lakásszövetkezetnek, a társadalmi szervezetnek, az egyháznak, az alapítványnak, a víziközmű társulatnak, ha - gazdálkodására vonatkozó külön jogszabályok előírása szerint nyilvántartott - a vállalkozási tevékenységéből elért bevétele nem haladja meg az adóévben elért összes bevételének 10 százalékát, de legfeljebb 10 millió forintot;

b) a megváltozott munkaképességűek foglalkoztatására kijelölt célszervezetnek, gyógyító célú foglalkoztatást végző szervezetnek, ha osztalékot, részesedést nem számol el.

11. § A számított adóból - legfeljebb annak mértékéig - adóvisszatartás formájában adókedvezmény vehető igénybe a 12-14. §-ban és a 19. §-ban meghatározott feltételek szerint.

Külföldi részvételű gazdasági társaságok adókedvezménye

12. § (1) A külföldi részvételű gazdasági társaságot, ha

a) az éves árbevételének több mint a fele termékelőállításból származik, továbbá az alapítói vagyon meghaladja az 50 millió forintot és abban a külföldi részesedés hányada legalább 30 százalék, akkor a feltételek együttes meglététől számított első öt évben 60 százalék, a hatodik évtől a tizedik év végéig 40 százalék;

b) az éves árbevételének több mint a fele a 4. számú mellékletben meghatározott tevékenységekből származik és az alapítói vagyon meghaladja az 50 millió forintot és abban a külföldi részesedés hányada legalább 30 százalék, akkor e feltételek együttes meglététől számított első öt évben 100 százalék, a hatodik évtől a tizedik év végéig 60 százalék

adókedvezmény illeti meg.

(2) Az (1) bekezdésben meghatározott adókedvezmény az ott megjelölt időtartamon belül is csak valamennyi feltétel fennállásáig, illetve azon naptári napokkal arányosan vehető igénybe, amelyeken az (1) bekezdésben meghatározott alapítói vagyonra és külföldi részvételi arányra vonatkozó feltételek együttesen fennállnak.

(3) Ha a külföldi részvételű gazdasági társaság jogosult volt az (1) és (6) bekezdésekben meghatározott kedvezményekre és a feltételek változása következtében ismételten, vagy a korábbitól eltérő mértékben lesz jogosult azok igénybevételére, úgy ezekben az esetekben első évnek az első kedvezmény igénybevételének éve számít.

(4) Az (1) bekezdésben foglalt termékelőállítás alatt a KSH termékjegyzékeiben (ITJ és METJ) szereplő termékek előállítását, bérmunkában végzett ipari termékek előállítását, valamint a 4. számú mellékletben felsorolt egyéb termékeket és szolgáltatásokat kell érteni. A külföldi részvételű gazdasági társaság által épített szállodának minősül az olyan értéknövelő beruházás is, amely a korábban szállodának nem minősülő épület szállodai minősítését, illetve a szálloda magasabb osztályba sorolását eredményezi.

(5) Ha a külföldi részvételű gazdasági társaság külföldi tagja (részvényese) az őt megillető osztalék (részesedés) egészét, vagy egy részét

a) az alapítói vagyon emelésére vagy

b) Magyarországon már működő vagy újonnan alakuló gazdasági társaságba

fekteti be, akkor az alapítói vagyont emelő, a már működő, illetve az újonnan alakuló gazdasági társaság az ezen összegre jutó - a befektetés évét terhelő - adójával megegyező adókedvezményben részesül. Az adókedvezményt az arra jogosult által az e kedvezmény nélküli adókedvezményekkel és a földadóval csökkentett számított adó, valamint az adóalap hányadosaként számított arány és a befektetett összeg szorzataként kell kiszámítani. A befektetés éve az az év, amelyikben az osztalék fizetésére hozott döntést követően a tényleges befektetés megtörténik és azt a külföldi részvételű gazdasági társaság a cégbíróságnak bejelenti, vagy a részvénykönyvbe bejegyzi.

(6) Az 1990. december 31-e előtt már működő, illetve az olyan külföldi részvételű gazdasági társaság, amelynek a társasági szerződését (alapító okiratát) az alapítók 1990. december 31. napjáig megkötötték, alapszabályát elfogadták és a cégbírósághoz bejegyzés céljából 1991. január 30. napjáig benyújtották - az alapítói vagyonra 1991. január 1. napja előtt előírt feltételek változatlan fennállta esetén - az 1990. december 31-éig hatályos rendelkezések szerinti adókedvezményt a következő határidőig változatlanul igénybe vehetik:

a) a vállalkozási nyereségadóról szóló 1989. évi XLIV. és az 1990. évi XLIX. törvénnyel módosított 1988. évi IX. törvény 14. § (1) bekezdés a) pontjának megfelelő feltételekkel rendelkező társaságok 1995. december 31-éig;

b) a vállalkozási nyereségadóról szóló 1989. évi XLIV. és az 1990. évi XLIX. törvénnyel módosított 1988. évi IX. törvény 14. § (1) bekezdés b)-c) pontjában meghatározott, valamint az 1989. évi XLIV. törvény 25. §-ának (4) bekezdése szerinti feltételekkel rendelkező társaságok az adókedvezményre jogosító feltételek keletkezésétől számított 10 évig;

c) a vállalkozási nyereségadóról szóló 1989. évi XLIV. és az 1990. évi XLIX. törvénnyel módosított 1988. évi IX. törvény 14. § (3) bekezdés szerint 1990. december 31-éig megállapított adókedvezmény az engedély lejártáig, de legfeljebb a kedvezmény igénybevételének első évétől számított 10 évig.

(7) Ha a külföldi részvételű gazdasági társaság korábban a vállalkozási nyereségadóról szóló az 1989. évi XLIV., az 1990. évi XLIX. és az 1990. évi XCIX. törvényekkel módosított 1988. évi IX. törvény, (a továbbiakban: VA) vagy a külföldi részvétellel működő gazdasági társulásokról szóló 28/1972. (X. 3.) PM rendelet alapján vett igénybe adókedvezményt, úgy az adókedvezmény kezdő évének e kedvezmény igénybevételének első évét kell tekinteni.

(8) Az e §-ban szabályozott adókedvezmények igénybevétele nem zárja ki annak lehetőségét, hogy a külföldi részvételő gazdasági társaság a külön jogszabályban meghatározott támogatásokban részesüljön. A társaság e támogatások elnyerése ellenében az őt megillető adókedvezményekről lemondhat.

(9) Az (1)-(4) bekezdésben meghatározott adókedvezmény igénybevételére a jogosultságot 1993. december 31-éig lehet megszerezni és az (1) bekezdésben megjelölt időtartamon belül és feltételek mellett lehet igénybevenni.

(10) Az (5) bekezdésben meghatározottak alapján adókedvezményt utoljára az 1993. évi eredményből járó osztalékra lehet érvényesíteni.

Struktúrapolitikai döntésekhez kapcsolódó adókedvezmény

13. § A számított adóból az alább felsorolt hitelcéloknál a hitel- és kölcsönkamatok alábbi arányának megfelelő adókedvezmény vehető igénybe a következők szerint: 

 

 

 

 

 

 

 

 

 

 

 Adókedvezmény 

 

 

 az aktivált

 a költségként elszámolt 

 

 

 kamat százalékában 

 

 

 

 

 

 

 

 

 a)

 Az export árualapok bővítését szolgáló fejlesztésekhez kapcsolódó hitelek, a hitelfeltételek szerint

 60

 25 

 b)

 Az exportképes árualapok bővítését szolgáló beruházásokhoz kapcsolódó középlejáratú hitelek

 38

 12 

 c)

 A víztakarékossági és vízminőség védelmi, környezetvédelmi beruházásokra nyújtott hitel

 33

 11 

 d)

 Középlejáratú exportfővállalkozási céghitel export árualap bővítéssel összefüggő hitelrésze

 38

 12 

 e)

 Az export követeléseket finanszírozó rövid lejáratú hitel (a kamat csökkentve a lejárt külföldi követelések miatt fennálló hitel kamatával)

 38

 12 

Közszolgáltató, egészségügyi, kulturális és sporttevékenységek adókedvezménye

14. § (1) Az adóalanyt 1992. évben az 5. számú mellékletben meghatározott közszolgáltató, egészségügyi, kulturális és sporttevékenységek utáni adójából 40%-os mértékű adókedvezmény illeti meg.

(2) Az (1) bekezdésben meghatározott tevékenységekre jutó adót az e tevékenységekből származó árbevétel és az adóalany összes árbevételének aránya alapján kell megállapítani.

Kettős adózás elkerülése

15. § (1) Az adóalanynak a külföldről származó, a forrásország jogszabályai szerint nem osztalék típusúnak minősülő - az ott megfizetett adót is tartalmazó - jövedelmét az adóalapba be kell számítani.

(2) Az adóalany az adókedvezményekkel és a földadóval csökkentett számított adóból a forrásországban megfizetett adót adóvisszatartás formájában levonhatja. Az így levont összeg azonban nem haladhatja meg az adókedvezményekkel és a földadóval csökkentett számított adónak azt a hányadát, amennyit - az (1) bekezdés szerinti - külföldi jövedelem az adóalapban képvisel.

(3) Az adóalanynak a külföldön működő, jogi személyiséggel nem rendelkező társaságból származó jövedelmét az osztalékra vonatkozó szabályok szerint kell az adóalap meghatározásánál figyelembe venni.

(4) Amennyiben a kettős adóztatás elkerüléséről és az adóztatás kijátszásának megakadályozásáról szóló egyezmény másként rendelkezik, mint e törvény, úgy az adó megállapítására az egyezmény feltételei az irányadók.

Fizetendő adó

16. § (1) A fizetendő adót a számított adóból - legfeljebb annak mértékéig - az adókedvezmények, és a befizetett földadó levonásával, valamint a 15. § (2) bekezdése szerint visszatartott adó különbözeteként kell megállapítani.

(2) Az adóalanynak az adót magyar forintban kell megfizetni.

(3) A vámszabadterületi társaságnak a fizetendő adót az év utolsó munkanapján, a befizetett adóelőleget a befizetés napján érvényes, a Magyar Nemzeti Bank által jegyzett deviza vételi árfolyamon kell átszámítania magyar forintra.

IV. fejezet

ELJÁRÁSI ÉS ADÓELŐLEGFIZETÉSI SZABÁLYOK

17. § (1) Az adózással kapcsolatos eljárás során - az e törvényben nem szabályozott kérdésekben - az adózás rendjéről szóló törvényben nem szabályozott kérdésekben - az adózás rendjéről szóló törvény rendelkezéseit kell alkalmazni.

(2) A 2. § (3) bekezdése szerinti külföldi szervezet adófizetési kötelezettségének a kifizető által történő levonással tesz eleget.

18. § (1) Az adóalany adóelőleget köteles fizetni.

(2) A 2. § (1) bekezdése szerinti adóalanynál az előző adóévről benyújtott adóbevallás alapján megállapított jogerős fizetési meghagyástól az adóévről benyújtott adóbevallás alapján megállapított fizetési meghagyás jogerőre emelkedéséig az adóelőleg alapja:

a) az adóévet megelőző teljes évben változatlan formában működő adóalanynál az előző adóév fizetendő adója,

b) az adóévet megelőző évben jogelőd nélkül létrejött, illetve az átalakult, a szétvált, az egyesült, a beolvadt és a kivált adóalanynál az előző adóév fizetendő adójából a működés naptári napjai alapján egész évre számított összeg,

c) az adóévben szétvált, egyesült, beolvadt vagy kiválással létrejött adóalanynál a jogelőd részére fizetési meghagyásban közölt kötelezettségből számított (egyesített, megosztott) összeg,

d) az adóévben átalakult adóalanynál a jogelőd részére fizetési meghagyásban közölt összeg,

e) az adóévben jogelőd nélkül létrejött adóalanynál az adóévben várható adó.

(3) Az adóhatóság a (2) bekezdésben meghatározottak alapján az adóelőleg összegét és az egyes részletek esedékességét fizetési meghagyásban közli.

(4) A 2. § (2) bekezdése szerinti külföldi vállalkozó adóelőlegének alapja az előző évben fizetett adó vagy ha az előző teljes évben nem működött, működése naptári napjai alapján egész évre számított összeg. Az adóelőleget a külföldi vállalkozónak kell kiszámítani, bevallani és megfizetni.

(5) Az adóelőleget - kivéve a mezőgazdasági és erdőgazdálkodási ágazatba sorolt adóalanyt és a külföldi vállalkozót - havonta kétszer, egyenlő részletekben kell megfizetni.

(6) Annál az adóalanynál, akinek az előző évi tényleges adókötelezettsége a 3 millió forintot nem érte el, - a (7) bekezdésben foglaltak kivételével - a (2) bekezdésben meghatározott összeg 25-25%-a az I., II., III. negyedévben fizetendő adóelőleg összege.

(7) A külföldi vállalkozót kivéve a mezőgazdasági és erdőgazdálkodási ágazatba sorolt adóalany az adóév első negyedévében az éves adóelőleg 1,6 százalékát, a második negyedévében 3,3 százalékát, a harmadik negyedévében 5 százalékát, a negyedik negyedévében 6,7 százalékát köteles havonta két alkalommal megfizetni.

(8) A 2. § (2) bekezdése szerinti külföldi vállalkozó negyedévenként fizet adóelőleget egyenlő részletekben.

(9) Az adóhatóság által előírt adóelőleget az adóalanynak - a külföldi vállalkozó kivételével - a várható éves fizetendő adó összegére ki kell egészíteni.

(10) Nem kell az (1)-(9) bekezdés rendelkezéseit alkalmazni a lakásszövetkezetnek, a társadalmi szervezetnek, az egyháznak, az alapítványnak és a víziközmű társulatnak.

V. fejezet

ÁTMENETI RENDELKEZÉSEK

19. § (1) Az az adóalany, aki/amely 1991-ben az eredményt a naptári évben elszámolt bevétel, valamint a naptári évben elszámolt költségek és ráfordítások különbözeteként állapította meg, a számviteli törvény szerint az 1992. évben saját termelésű készletként állományba vett eszközértékből a tőketartalékkal szemben veheti készletre az egyszerűsített kettős könyvvitelre történt áttéréskor a vagyonnal szemben kivezetett saját termelésű készlet értékének megfelelő összeget.

(2) Az adóalapot 1992-ben meg kell növelni a VA 10. § b) pontja alapján az 1989-1991. években számított összegnek azon részével, amely után a vállalkozási nyereségadót - adóalap hiányában - az adóalany nem fizette meg.

(3) Amennyiben az adóalany a (2) bekezdésben meghatározott összeg teljes egésze után 1992-ben sem fizeti meg az adót, a különbözettel a következő évek adóalapját kell megnövelnie, mindaddig, amíg az adó megfizetése meg nem történik.

(4) Az az adóalany, aki/amely a VA 13/A. §-ában, vagy a 9. számú mellékletének 7/b. pontjában meghatározott adókedvezmény igénybevételére a jogosultságot 1991. december 31-éig megszerezte, az adókedvezményt a hivatkozott rendelkezésekben meghatározott feltételek szerint és időpontig igénybeveheti. E jogosultság 1993. december 31-e utáni fennállása esetén az adókedvezményt az egyéni vállalkozó és a mezőgazdasági kistermelő adóalany a magánszemélyek jövedelemadójáról szóló törvény előírása szerint veheti igénybe.

(5) A VA 15. §-a (1) bekezdésének g) és h) pontja szerinti adókedvezményt az adóalany az eredeti feltételek szerinti határidőn belül a társasági adóból visszatarthatja, ha 1991. december 31-éig a beruházást megkezdte, illetve a hitelszerződést megkötötte.

(6) A vállalkozási nyereségadóról és a magánszemélyek jövedelemadójának módosításáról szóló törvények hatálybalépésével kapcsolatos átmeneti rendelkezésekről és egyes jogszabályok módosításáról, hatályon kívül helyezéséről szóló 1988. évi X. törvény még hatályos rendelkezéseit azzal kell alkalmazni, hogy az eredmény vagy adóalap csökkentésként előírtakat az adóalap csökkentéseként, a vállalkozási nyereségadóból visszatartható kedvezményt a számított társasági adóból levonható adókedvezményként kell számba venni.

(7) E törvény 18. §-a (2) bekezdésének a)-d) pontja szerinti adóalany 1992. évi adóelőlegének összegét az 1991. évi számított vállalkozási nyereségadó és az e törvényben meghatározott jogcímeken 1991-ben számított adókedvezmények, valamint az 1991. évi számított földadó különbségeként kell meghatározni.

(8) Az adóalany 1992. évben - amíg az adóhatóság fizetési meghagyásban nem közli az új adóelőleg összegét - a VA 27. §-ának (2), (3), (5) és (6) bekezdésében foglaltak szerint köteles adóelőleget fizetni.

(9) A 2. § (2) bekezdés szerinti külföldi vállalkozó 1992. évi adóelőlegének alapja az 1991. évi társulati adó összege.

(10) Az adóalany az 1992. évről december 31-ei fordulónappal legkésőbb az adóévet követő év február 15-éig az adó megállapítása céljából könyvviteli zárlatot köteles készíteni. A kettős könyvvitelt vezető adóalany a főkönyvi kivonat, az egyszeres könyvvitelt vezető adóalany a pénzforgalmi nyilvántartások lezárása alapján a 4. § (2) és (3) bekezdésében meghatározottak figyelembevételével köteles meghatározni az adóalapot és a számított adót. Az adóévben előlegként befizetett adó és a fizetendő adó különbözetét pénzügyileg rendezni kell.

(11) Az e törvény hatálybalépésének napja előtt keletkezett és még nem rendezett veszteséggel az adóalapot a 6. § (1)-(2) és (4) bekezdésében foglaltak szerint lehet csökkenteni.

(12) Az az adóalany, aki 1991. évben a magánszemélyek jövedelemadójáról szóló 1989. XLV. törvény hatálya alá tartozott és 1992. január 1-jétől e törvény rendelkezéseit alkalmazza,

a) az 1991. december 31-éig keletkezett és még nem rendezett veszteség elszámolásánál a (11) bekezdés előírásai szerint járhat el;

b) az 1991. év december 31-éig költségként elszámolt és a leltárban készletként kimutatott összeget érték nélkül kell figyelembe venni az adóalap meghatározásakor;

c) kettős könyvvezetésre történő áttérés esetén a számviteli törvény 81. § (2) bekezdésében foglaltak szerint kell eljárnia.

(13) A törvény hatálybalépésekor működő alapítványnak a 4. § (2) bekezdésének g) pontjában meghatározott előzetes hozzájárulást legkésőbb 1992. február 15-ig kell kérnie az adóhatóságtól. Az alapítványokra a törvény hatálybalépése és 1992. március 15-e között történő befizetés az adóalapból levonható.

-----STARTING---POINT---VEGE---

VI. fejezet

ZÁRÓ RENDELKEZÉSEK

20. § (1) Ez a törvény 1992. január 1. napján lép hatályba. Rendelkezéseit - a (2) bekezdésben foglaltak figyelembevételével - első ízben az 1992. évi adóalap megállapítására és az 1992. évi adókötelezettségre kell alkalmazni.

(2) A 4. § (3) bekezdésének d) és j) pontjában, valamint az 1. számú melléklet 15. pontjában előírt rendelkezéseket az 1992. január 1-je után megkötött szerződésekre kell alkalmazni.

(3) E törvény hatálybalépésével egyidejűleg a külföldiek magyarországi befektetéséről szóló 1988. évi XXIV. törvény 14. §-a helyébe a következő rendelkezés lép:

„14. § (1) A külföldi részvétellel működő gazdasági társaság (a továbbiakban: társaság) törvényben meghatározott módon társasági adót köteles fizetni. A társaság eredményét a központi költségvetés javára más befizetési kötelezettség nem terheli.

(2) A társaság jogosult az e társaságokra külön meghatározott, valamint egyéb feltételek fennállta esetén mindazokra

 az adókedvezményekre, amelyek más belföldi gazdasági társaságot megilletnek. Az adókedvezmény a számított adóból - legfeljebb annak mértékéig - adóvisszatartás formájában vehető igénybe.”

(4) Felhatalmazást kap a Kormány, hogy rendeletben megállapítsa az alapítvány, és a víziközmű társulat vállalkozási tevékenységét, gazdálkodásának rendjére vonatkozó szabályokat.

(5) Felhatalmazást kap a Kormány, hogy rendeletben megállapítsa a 4. § (3) bekezdés n) pontja szerinti bérnövekmény tartalmára, feltételrendszerére vonatkozó szabályokat.

(6) E törvény hatálybalépésével egyidejűleg hatályát veszti

a) a vállalkozási nyereségadóról szóló 1988. évi IX. törvény, valamint az azt módosító 1989. évi XLIV., az 1990. évi XLIX. és 1990. évi XCIX. törvény, a II. fejezete kivételével;

b) a vállalkozási nyereségadóról és a magánszemélyek jövedelemadójának módosításáról szóló törvények hatálybalépésével kapcsolatos átmeneti rendelkezésekről és egyes jogszabályok módosításáról, hatályon kívül helyezéséről szóló 1988. évi X. törvény  2. §-ának (1) és (3) bekezdése, a 8. §-ának (6) bekezdése, valamint a 17. §-a;

c) a külföldiek magyarországi befektetéseiről szóló 1988. évi XXIV. törvény 15., 16., 29. §-a és melléklete, valamint az 1990. évi XCVIII. törvény 13. §-ának (3) és (4) bekezdése.

(7) Ahol jogszabály vállalkozási nyereségadót említ, ezen a társasági adót kell érteni.

1. számú melléklet az 1991. évi LXXXVI. törvényhez

Az évenkénti értékcsökkenés levonásának szabályai

1. Az adóalapnál érvényesíthető, a 4. § (2) bekezdés c) pontja szerinti levonást (továbbiakban: levonás) a 2-6. pontok kivételével a 2. számú mellékletben foglalt Amortizációs normák jegyzéke (a továbbiakban: Normajegyzék) szerinti normák alapján kell számítani.

2. A bányászatban a kizárólag egy bánya célját szolgáló épületek, építmények, speciális gépek, berendezések, felszerelések, a föld alatti bányatérségek és építmények, valamint az ezekhez tartozó speciális gépek esetében a számviteli törvény alapján megállapított előre rögzített módon számított értékcsökkenési leírás vonható le.

3. Immateriális javaknál a számviteli törvény szerint megállapított értékcsökkenési leírás vonható le.

4. A húszezer forint egyedi beszerzési, előállítási érték alatti értékű tárgyi eszközök beszerzési vagy előállítási költsége - az adóalany döntésétől függően - a használatbavételkor értékcsökkenési leírásként egyösszegben levonható.

5. A kő- és kavicsbányászatban, a tégla- és cserépiparban, valamint a mész- és cementiparban a külszíni bányaművelésre használt földterület és erdő értékét bányánként bányavagyon-arányosan lehet értékcsökkenési leírásként számbavenni, a földterület és erdő aktivált értéke és a nyersanyag vagyon hányada alapján a kitermelés üteme szerint.

6. A kőolaj-, földgáz, valamint széndioxid kitermelésben a bányászati termékek feltárása (a részletesen megkutatott szénhidrogén előfordulásokon a jóváhagyott művelési terv megvalósítására szóló munkálatok) keretében az 1992. január 1-je után létrehozott tárgyi eszközöknél az adóévben aktivált ráfordítások 30 százaléka számolható el levonásként.

7. Az adóév végén nyilvántartott beruházás értékének 50 százaléka után a 2. számú melléklet „B” fejezetében megadott normák szerint számított összeg vonható le.

8. Nem számolható el értékcsökkenési levonás - az 5. pontban foglaltak kivételével - a földterület, a telek, a telkesítés, az erdő, a képzőművészeti alkotás beszerzési ára, előállítási költsége után.

9. Az 1. pont szerinti levonás összegének megállapításához a tárgyi eszközöket a Normajegyzékben meghatározott összevont eszközcsoportokba kell sorolni. Az adóalanynak eszközönként (eszközcsoportonként) nyilvántartást kell vezetnie az éves levonásról.

10. Értékcsökkenési leírást - a beruházások kivételével - az üzembehelyezés napjától a kiselejtezés, illetve értékesítés napjáig lehet elszámolni. Ha az üzembehelyezés, kiselejtezés vagy értékesítés az adóévben évközben valósul meg, úgy az értékcsökkenési leírás összegét arányosan kell kiszámítani arra az időszakra, ameddig az adott adóévben az eszköz állományban volt.

11. A levonható értékcsökkenési leírás nem haladhatja meg az eszköz megszerzésével, előállításával, illetve annak bővítésével, felújításával kapcsolatban felmerült költségeket.

12. A Normajegyzék „B” fejezetének normái akkor alkalmazhatók, ha az adott tárgyi eszköz első forgalombahozatalának (aktiválásának) ideje 1992. január 1. (a továbbiakban: fordulónap) utáni. A forgalombahozatal idejét a „B” fejezet hatálya alá tartozó tárgyi eszközök esetében a forgalombahozatalhoz kapcsolódó számla kelte határozza meg.

13. Az 1992. január 1. után alapítói vagyonként rendelkezésre bocsátott tárgyi eszközöknél a Normajegyzék „B” fejezetének normái alkalmazhatók.

14. Terven felüli értékcsökkenést a tárgyi eszközöknél és a beruházásoknál abban az esetben lehet elszámolni, ha az adóalany a tárgyi eszközt és a beruházást kiselejtezi, vagy ha az megsemmisül.

15. A bérbeadó eszközei között kimutatott, bérbeadott gép, berendezés, felszerelés és jármű után a bérbeadó 30, épület, építmény és ültetvény esetében 10 százalékos levonást érvényesíthet, kivéve, ha e törvény alapján magasabb norma is alkalmazható.

16. Ha a járműveknél a törvény hatálybalépése előtt teljesítményarányos leírást alkalmazott az adóalany, úgy 1992. január 1-jén választhat, hogy a Normajegyzék „A” fejezetének normái szerinti időarányos leírást alkalmazza vagy a jármű élettartamán belül a korábbi teljesítményarányos leírást tartja meg.

17. Az az adóalany, aki/amely e törvény hatálybalépése előtt a VA 1. számú mellékletének II. Különös szabályok 5., 6., 8/b., 9/a., 10., 11. pontjai alapján számolhatott el értékcsökkenést és értékcsökkenési leírást, vagy ha a VA 2. számú mellékletében meghatározott norma magasabb a törvényben előírtnál, úgy az 1991. december 31-én meglévő, adott körbe tartozó eszközök teljes leírásáig a korábban előírt mértéket érvényesítheti az eredeti feltételek fennállásáig.

18. Az egyszeres könyvvitelt vezető adóalany értékcsökkenési leírásként számolhatja el az immateriális javak, a tárgyi eszközök és a beruházások

a) értékesítése esetén a nyilvántartási (nettó) értéket;

b) más gazdasági társaságba apportként történő bevitelekor a nyilvántartási (nettó) értéket;

c) térítés nélküli átadása esetén az átadáskori nyilvántartási (nettó) értéket, ha az átadás a 4. § (2) bekezdés g) pontjában meghatározott célra és feltételekkel történt, vagy ha a kötelező átadást jogszabály írja elő.

2. számú melléklet az 1991. évi LXXXVI. törvényhez

Amortizációs normák jegyzéke

„A” fejezet

Az 1992. január 1-je előtt aktiváltbefektetett eszközök normái százalékban

I. ÉPÜLETEK 

 1.

 Hosszú élettartamú szerkezetből

 1,0 

 2.

 Közepes élettartamú szerkezetből

 3,0 

 3.

 Rövid élettartamú szerkezetből

 6,0 

A felsorolt kategóriákon belül az épületek műszaki ismérvek szerinti besorolása 

 

 

 

 

 

 

 

 

 Kategória megnevezése

 Felmenő (függőleges) teherhordószerkezetek

 Kitöltő (nem teherhordó)falazatok

 Vízszintes teherhordó szerkezetek(közbenső és tetőfödémek, ill. egyesített teherhordó térelhatároló tetőszerkezetek) 

 

 

 

 

 

 

 

 

 

 A

 B

 C 

 

 

 

 

 

 

 

 

 Hosszú élettartamú szerkezetek

 Beton- és vasbeton-, égetett tégla-, kő, kohósalak- és acélszerkezetek

 Tégla, blokk, panel öntött falazatok, fémlemez, üvegbeton és profilüveg

 Előre gyártott és monolit vasbeton, acéltartók közötti kitöltő elemek, valamint boltozott födémek 

 Közepes élettartamú szerkezetek

 Könnyűacél- és egyéb fémszerkezetek, gáz-szilikát szerkezetek, bauxitbeton-szerkezetek, tufa- és salakblokk szerkezetek, fűrészelt faszerkezetek, vályogfalak szigetelt alapokon

 Azbeszt, műanyag és egyéb függönyfalak

 Fagerendás (borított és sűrűgerendás), mátrai födém, könnyű acélfödémek, ill. egyesített acél tetőszerkezetek, könnyű kitöltő elemekkel 

 Rövid élettartamú szerkezetek

 Szerfás és deszkaszerkezetek, vályogvert falszerkezetek, ideiglenes téglafalazatok

 Deszkafalak, lemezkeretbe sajtolt lapfalak

 Szerfás, tapasztott és egyéb egyszerű falfödémek 

 

 

 

 

 

 

 

 

Az épületgépészet körébe tartozó gépek és berendezések az épülettel együtt amortizálódnak.

Az épületbe beépített technológiai gépek és berendezések, az ezeket kiszolgáló vezetékek leírását az épülettől függetlenül, a gépeknél, illetve vezetékeknél megadott amortizációs normák alapján kell megállapítani.

II. ÉPÍTMÉNYEK 

 Ipari építmények

 2,0 

 Mezőgazdasági építmények

 

 

 (ide kell besorolni a tárgyieszköznek minősülő - műtárgy nélküli - meliorációt, a bekötő- és üzemi utakat stb.)

 3,0 

 Vasúti építmények

 

 - 

 közforgalmi vasutak és kiegészítő építményei, ideértve az iparvágányokat is

 4,0 

 - 

 egyéb vasúti építmények (elővárosi vasutak, közúti villamosvasutak, metróvasúti pálya stb.)

 7,0 

 Vízi építmények

 2,0 

 Hidak

 4,0 

 Vezetékek

 

 - 

 elektromos vezetékek, ideértve a távközlési hálózat vezetékeit is

 4,0 

 - 

 kőolaj- és földgázvezetékek, gázvezetékek

 6,0 

 - 

 gőz-, forróvíz- és termálvízvezetékek, földgáz távvezetékek

 4,0 

 - 

 közúti villamosvasúti és trolibusz munkavezetékek

 25,0 

 - 

 egyéb, minden más vezeték

 3,0 

 Alagutak és föld alatti építmények

 

 

 (a bányászati építmények kivételével)

 1,0 

 Idegen (bérelt) ingatlanon végzett beruházás

 6,0 

 Minden egyéb építmény

 2,0 

III. ÜLTETVÉNYEK 

 1. csoport

 

 

 Alma, körte, birs, naspolya, cseresznye, meggy, szilva, szőlő, szőlőanyatelep, mandula, mogyoró, dió, gesztenye

 4,0 

 2. csoport

 

 

 Őszibarack, kajszibarack, pöszméte, ribiszke, komló, gyümölcsanyatelep

 10,0 

 3. csoport

 

 

 Spárga, málna, szeder

 15,0 

Az ültetvények támrendszere nem önálló tárgyi eszköz, hanem tartozék, s ezért az ültetvénnyel azonos leírási kulccsal amortizálódik. Az ültetvény kerítése viszont önálló tárgyi eszköznek - építménynek - minősül.

IV. GÉPEK, BERENDEZÉSEK, FELSZERELÉSEK,JÁRMŰVEK

a) 15 százalékos norma alá tartozók 

 

 

 

 

 ITJ

 Megnevezés 

 

 

 

 

 32-7-ből

 Erdőgazdaságban üzemelő hidraulikus daruk, targoncák, transzportőrök 

 32-7-ből

 Közúti közlekedésben üzemelő emelő- és szállítóberendezések 

 33-7-ből

 Földmunkagépek 

 37-ből

 Forgácslemezgyártó gépek 

 39

 Traktorok és mezőgazdasági gépek, valamint öntözőgépek és berendezések 

 41-3

 Közúti gépjárművek 

 41-4

 Gépi hajtóerő nélküli járművek 

 46-ból

 Ügyviteltechnikai berendezések és eszközök 

 48

 Irányítástechnikai (automatikai) és általános rendeltetésű számítástechnikai termékek és berendezések 

b) 12 százalékos norma alá tartozók 

 

 

 

 

 ITJ

 Megnevezés 

 

 

 

 

 32-7

 Emelő- és szállítóberendezések 

 33-1

 Bányaipari gépek és brikettgyártó gépek 

 33-7

 Építőipari gépek 

 36

 Vegyipari műveletek berendezései 

 37-ből

 Faipari gépek 

 37-ből

 Műbőrgyártás gépei 

 38-ból

 Húsipari gépek és berendezések 

 38-ból

 Tejipari gépek és berendezések 

 38-ból

 Élelmiszeripari csomagológépek 

 41-6-ból

 Mezőgazdasági hasznosítású légi járművek 

c) 9 százalékos norma alá tartozók

Az a) és b) pontokban fel nem sorolt gépek, berendezések, felszerelések, járművek.

„B” fejezet

Az 1992. január 1. után aktivált befektetett eszközöknormái százalékban

 1.

 Gépek, berendezések, felszerelések

 14,5 

 

 kivéve:

 

 

 az irányítástechnikai (automatikai) és általános rendeltetésű számítástechnikai termékek és berendezések (ITJ 48), az ügyviteltechnikai eszközök, valamint a környezetvédelmét szolgáló gépek, berendezések és felszerelések (a törvény 4. számú mellékletének 15. pontjában felsorolt ITJ szám szerint)

 33 

 

 Járművek

 20 

 

 Hosszú élettartamú szerkezetű épületek

 2 

2. A számítástechnikai és ügyviteltechnikai eszközökkel egy tekintet alá esnek a számvezérlésű fúró-maró jellegű megmunkálógépek (ITJ 34-0), a programvezérlésű esztergák (ITJ 34-1-ből), a programvezérlésű gyalugépek (ITJ 34-2-ből), a programvezérlésű fúrógépek (ITJ 34-3-ból), a programvezérlésű marógépek (ITJ 34-4-ből), a fokozott pontosságú fűrész-, daraboló- és reszelőgépek (ITJ 34-5-ből), az ipari robotok (ITJ 35-81-1), az átviteltechnikai és komplex elektronikus mérőkészülékek (ITJ 47-58), az ipari különleges vizsgálóműszerek és berendezések (ITJ 47-86), valamint a komplex elven működő különleges mérő és vizsgáló berendezések (ITJ 47-88).

3. A fel nem sorolt tárgyi eszközöknél az „A” fejezet normáit kell alkalmazni.

3. számú melléklet az 1991. évi LXXXVI. törvényhez

A munkavállalói nyugdíjalaphoz történő befizetés költségként történő elszámolásának feltételei

Az adóalany, mint munkáltató a munkavállalói nyugdíjalaphoz történő befizetés [5. § (6) bekezdés] elszámolásánál azt az összeget veheti figyelembe, amelyet az alkalmazottak nevében az alábbi feltételekkel létrehozott Magyarországon bejegyzett jogi személyként működő alapnak fizetett be:

- a munkáltatónál heti legalább 25 órát dolgozó valamennyi alkalmazott jogosult a részvételre;

- az alkalmazottak önkéntesen hozzájárulhatnak saját számlájukhoz;

- a munkavállalói nyugdíjalap minden egyes résztvevő alkalmazott számára külön számlát vezet, amely tartalmazza az alkalmazottak által vagy nevükben fizetett hozzájárulásokat, valamint az ilyen hozzájárulásokból származó befektetési jövedelmet vagy veszteséget;

- a munkáltató által az alkalmazottak számlájára fizetett hozzájárulások keresetük vagy bérük százalékában kifejezve minden résztvevő alkalmazott esetében egységesek;

- az alkalmazottak számlájára jóváírt hozzájárulások az alkalmazottak tulajdonát képezik a munkavállalói nyugdíjalap szabályai szerint;

- az alkalmazott számlájára elszámolt összegeket akkor fizethetik ki, amikor a munkavállalói nyugdíjalap szabályai szerint a nyugdíjas állapot bekövetkezik, vagy pl. súlyos fogyatékosság, halálozás esetén; a kifizetés az alkalmazottnak saját döntése szerint egy összegben vagy évjáradékként történhet;

- az alkalmazott elhalálozásakor a számláján lévő összeget az öröklés szabályai szerint ki kell fizetni;

- az alkalmazott munkahelyváltoztatás esetén a számláján elhelyezett összeget átviheti az új munkáltató munkavállalói nyugdíjalapjába;

- az alkalmazottak számláján elhelyezett összegekre a munkáltató hitelezői nem tarthatnak igényt;

- a munkavállalói nyugdíjalap a gondjaira bízott összegeket sajátjaként befekteti és kezeli.

4. számú melléklet az 1991. évi LXXXVI. törvényhez

Különösen fontos tevékenységek

A 12. § (1) bekezdésének b) pontja alkalmazásában különösen fontos tevékenységek az alábbiak:

1. Elektronika és elektronizálásból

a) Aktív, passzív és elektromechanikus alkatrészek gyártása 

 ITJ 44-7

 Általános rendeltetésű híradástechnikai szerkezeti elem, részegység, tartozék 

 ITJ 45

 Elektronikai építőelemek és vákuumtechnikai termékek 

 

 Kivéve: ITJ 45-2 Villamos fényforrások 

 ITJ 48-1

 Villamosvezérlés és hajtásszabályozás szervei 

 ITJ 48-2

 Állásos működésű szabályozástechnikai elem és célszabályozó 

 ITJ 48-3

 Pneumatikus és hidraulikus segédenergiával működő analóg folyamatszabályozási rendszer szervei 

 ITJ 48-4

 Villamos segédenergiával működő analóg folyamatszabályozási rendszer szervei 

 ITJ 48-51

 Telemechanikai és digitális távadó 

 ITJ 48-52

 Távellenőrzött és távirányított objektum egységei 

 ITJ 48-53

 Központi telemechanikai berendezés egységek 

 ITJ 48-54

 Pneumatikus logikai egység 

 ITJ 48-55

 Irányítástechnikai villamos áramköri egység 

b) Számítástechnikai perifériák gyártása: 

 ITJ 48-8

 Irányítástechnikai rendszerváltó és perifériális egységek, analóg számítógépek 

c) Elektronikus működésű, távközlési fő- és alközpontok gyártása 

 ITJ 44-1

 Vezetékes hírközlő készülék és berendezés 

 ITJ 44-2

 Vezeték nélküli hírközlő készülék és berendezés 

d) Robottechnikai eszközök gyártása és alkalmazása 

 ITJ 35-81

 Robotok 

 ITJ 44-4

 Ipari televízió 

 ITJ 48-7

 Önálló gépek és berendezések vezérlő és szabályozó berendezései 

e) Számítógéppel segített tervező- szerkesztőrendszerek gyártása 

 ITJ 47-88

 Komplex elven működő különleges mérő és vizsgáló berendezés 

 SZATJ 97

 Szoftvertermék 

f) Elektronikus berendezésgyártás és az ehhez kapcsolódó a gyártó által végzett szolgáltatás, beleértve a közszükségleti elektronikai termékek előállítását 

 ITJ 42-15

 Irányítástechnikai rendeltetésű forgógép 

 ITJ 44-5-ből

 Vevő és lejátszó berendezésből az elektronikus berendezésgyártás beleértve a közszükségleti elektronikai termékek előállítását 

 ITJ 44-6

 Tápegység, egyenirányító készülék, stabilizátor 

 ITJ 46-2

 Gyógyászati vizsgáló és kezelő készülék 

 SZTJ101-21-04

 Híradás- és vákuumtechnikai termékek javítása 

 SZTJ101-21-05

 Műszerjavítás 

 ITJ 46-7

 Ügyviteltechnikai berendezés és eszköz 

 ITJ 47

 Fizikai és kémiai jellemzőket mérő eszközök és műszerek 

 

 Kivéve: Mechanikai elven működő mérőműszerek 

 ITJ 46-21-8

 Mechanikai jellemzőket mérő gyógyászati eszköz 

 ITJ 46-22-6

 Mechanikai hatásokat kifejtő gyógyászati készülék 

 ITJ 47-11

 Mechanikai elven működő térmérő és alakmeghatározó műszer 

 ITJ 47-21

 Mechanikai elven működő mechanikai mennyiségek technológiai jellemzőit mérő műszer 

 ITJ 47-31

 Mechanikai elven működő műszer, mechanikai anyagjellemzők mérésére 

 ITJ 47-41

 Mechanikai elven működő műszer és eszköz hőmennyiséggel és hőmérséklettel összefüggő jellemzők mérésére 

 ITJ 47-61

 Mechanikai elven működő koncentráció- és összetételmérő műszer 

 ITJ 47-71

 Mechanikai elven működő akusztikai és optikai jellemzők mérőműszere és eszköze 

 ITJ 48-56

 Számítógép központi rendeltetésű részegységei 

 ITJ 48-58

 Elektronikus számítógép általános rendeltetéssel 

 ITJ 48-6

 Irányítástechnikai rendszerek vezérlő és szabályozó berendezései 

 SZTJ101-12-01-bőlésSZTJ101-12-99-ből

 Légijármű javítás, amely a 

 41-6

 Légijármű és a 

 32-11-4

 Otto rendszerű repülőgép motor 

 32-13

 Gázturbina 

 32-14

 Sugárhajtómű 

 32-15

 Rakétamotor 

 ITJ számokat is maga után vonja. 

2. Járműalkatrészgyártás 

 ITJ 27-74

 Járműzár 

 ITJ 31

 Általános rendeltetésű részegységek és gépépítő elemek 

 ITJ 32-1

 Belsőégésű motor 

 ITJ 41-1-10

 Vasúti vontató és önhajtású jármű alkatrészei 

 ITJ 41-2-10

 Vasúti vontatott jármű alkatrészei 

 ITJ 41-3-10

 Közúti gépjármű alkatrészei 

 ITJ 41-4-10

 Gépi hajtóerő nélküli közúti jármű alkatrészei 

 ITJ 41-5-10

 Hajó és úszójármű alkatrészei 

 ITJ 41-6-10

 Légijármű alkatrészei 

 ITJ 41-10

 Közlekedési eszközök közös alkatrészei 

 ITJ 41-12

 Villamos mozdony 

 ITJ 41-13

 Diesel-mozdony mechanikus erőátvitellel 

 ITJ 41-14

 Diesel-mozdony villamos erőátvitellel 

 ITJ 41-15

 Diesel-mozdony hidraulikus erőátvitellel 

 ITJ 41-16

 Zárt motorvonat 

 ITJ 41-17

 Vasúti motorkocsi 

 ITJ 41-18

 Közúti és elővárosi villamos motorkocsi 

 ITJ 41-19

 Egyéb vasúti vontató és önhajtású jármű 

 ITJ 41-39

 Közúti gépjármű résztermékei 

 ITJ 43-43-2

 Jármű fényszóró 

 ITJ 43-5

 Villamossági cikk közúti gépjárműhöz 

 ITJ 56-3

 Gumiabroncs 

 ITJ 56-56-ból

 Könnyű műszaki gumigyártmányból a járműalkatrészgyártás 

 ITJ 57-53-25

 Járműszerelvény és alkatrész műanyagból 

2/A. Közúti gépjárműgyártás 

 ITJ 41-31

 Motorkerékpár, moped, robogó 

 ITJ 41-32

 Személygépkocsi 

 ITJ 41-33

 Autóbusz 

 ITJ 41-34

 Benzinüzemű tehergépkocsi 

 ITJ 41-35

 Dízelüzemű tehergépkocsi 

 ITJ 41-36

 Gáz- és egyéb üzemű tehergépkocsi 

 ITJ 41-37

 Dömper 

 ITJ 41-38

 Különleges rendeltetésű közúti gépjármű 

3. Szerszámgépgyártás 

 ITJ 34

 Fémmegmunkáló szerszámgépek 

 ITJ 35-1

 Többműveletes forgácsoló szerszámgéprendszer 

 ITJ 35-3

 Híradástechnikai célgép 

 ITJ 35-4

 Vákuumtechnikai gép és berendezés 

4. Mezőgazdasági, élelmiszeripari, erdőgazdasági gépek és berendezések gyártása 

 ITJ 38-1

 Élelmiszeripari gép és berendezés 

 ITJ 38-2

 Élelmiszeripari gép és berendezés 

 ITJ 38-37

 Kereskedelmi hűtőberendezés 

 ITJ 39

 Traktorok és mezőgazdasági gépek 

 ITJ 57-57-1

 Szilárd felépítésű és egyéb összetett műanyag szerkezet 

 ITJ 57-57-2

 Felfújható műanyag szerkezet 

5. Gépépítő elemekből

a) Fokozott pontosságú öntött, kovácsolt, préselt alkatrész előgyártmányok 

 ITJ 21-32

 Temperöntvény 

 ITJ 21-34

 Precíziós vasöntvény 

 ITJ 21-35

 Precíziós acélöntvény 

b) Általános felhasználású alkatrészek, részegységek gyártása (minőségi szerelvények, szelepek, hidraulikus és pneumatikus elemek, korszerű gördülőcsapágy és alkatrészek, fokozott és nagy igénybevételnek megfelelő műanyag alkatrészek, technológiai anyagok) 

 ITJ 27-1

 Általános ipari fémszerelvény 

 ITJ 27-21

 Speciális ipari fémszerelvény 

 ITJ 31

 Általános rendeltetésű részegységek és gépépítő elemek 

 ITJ 32-4

 Folyadékszivattyú 

 ITJ 32-5

 Kompresszor, hűtőkompresszor, vákuumszivattyú, szellőző 

 ITJ 32-6

 Légállapotszabályozó és hűtőberendezés 

 ITJ 57-51-ből

 Általános rendeltetésű műanyag gépépítő elemből az általános felhasználású alkatrészek, részegységek gyártása, minőségi szerelvények, szelepek, hidraulikus és pneumatikus elemek, korszerű gördülő-csapágy és alkatrészek, fokozott és nagy igénybevételnek megfelelő műanyag alkatrészek, technológiai anyagok 

 ITJ 57-53-ból

 Műanyag szerelvényekből az általános felhasználású alkatrészek, részegységek gyártása, minőségi szerelvények, szelepek, hidraulikus és pneumatikus elemek, korszerű gördülőcsapágy és alkatrészek, fokozott és nagy igénybevételnek megfelelő műanyag alkatrészek, technológiai anyagok 

c) Korszerű kötőelemek gyártása 

 ITJ 22-31-2

 Rozsdamentes hidegen hengerelt termékek 

 ITJ 57-52

 Műanyag kötőelem 

d) Szerszámok és készülékek gyártása 

 ITJ 26

 Ipari szerszámok és készülékek 

e) Korszerű anyagok és alapanyagok gyártása 

 ITJ 17-4

 Műszaki finomkerámiai termékek 

 ITJ 18-27

 Vákuumtechnikai üveg 

 ITJ 18-81

 Optikai célú nyers üveg és kvarctermék 

 ITJ 22-95

 Porkohászati acél alapanyag 

 ITJ 23-67

 Szilícium 

 ITJ 23-7

 Ritka fém és földfém 

 ITJ 57-3

 Műanyag féltermék 

6. Csomagolástechnikából

a) Csomagolóanyag és -eszközgyártás 

 ITJ 18-21

 Konzervipari és háztartási idényüveg 

 ITJ 18-22

 Fehér palack 

 ITJ 18-23

 Zöld palack 

 ITJ 18-24

 Egyéb színes palack 

 ITJ 18-25

 Demizson, ballon és állványüveg 

 ITJ 18-33

 Gyógy- és vegyszeres üveg 

 ITJ 18-67

 Üvegampulla 

 ITJ 18-68

 Üvegfiola 

 ITJ 28-3

 Fémcsomagoló-eszközök ipari csomagolás céljára 

 ITJ 57-7

 Műanyag csomagolószer 

 ITJ 63-29-12

 Parafa dugó 

 ITJ 65-33

 Csomagolópapír 

 ITJ 65-5

 Papírfeldolgozóipari termékek 

b) Csomagológép-gyártás 

 ITJ 38-4

 Csomagológép 

 ITJ 38-5

 Csomagbontó és ürítőgép 

7. Gyógyszer, növényvédő szer és intermedier gyártásból

a) Új gyógyszerek gyártása, állatgyógyászati készítmények gyártása 

 ITJ 53

 Gyógyszertermékek 

b) Új típusú növényvédő szer gyártása 

 ITJ 59-33

 Növényvédő szer kompozíció, ha környezetkímélő minősítésű 

c) Gyógyszer és növényvédő szer, kulcs-intermedierek gyártása 

 ITJ 52-ből

 Szerves alapanyagokból a gyógyszer és növényvédőszer, kulcs-intermedierek gyártása 

 ITJ 53-1

 Gyógyszeralapanyag 

 ITJ 53-2

 Galenusi gyógyszerkészítmény 

 ITJ 59-39

 Egyéb mezőgazdasági célú vegyi termékek ha környezetkímélő minősítésűek 

8. Hazai fehérjebázis fejlesztése 

 ITJ 52-16

 Szénhidrátok és fehérjék 

 ITJ 80-91

 Állati eredetű takarmányliszt 

 ITJ 82-72

 Takarmány tejpor 

 ITJ 84-4

 Takarmánykoncentrátum 

 ITJ 84-6-ból

 Növényi alapanyagból kivont koncentrált hatóanyagtartalmú takarmánykomponensből a hazai fehérjebázis fejlesztése 

9. Élelmiszerelőállításból 

 ITJ 80-5

 Hús- és szalonnafeldolgozási félkész és melléktermék 

 ITJ 80-6

 Hús- és szalonnakészítmény 

 ITJ 82-5

 Sajt 

 ITJ 83-1

 Gyümölcskonzerv 

 ITJ 83-2

 Főzelékkonzerv 

 ITJ 83-6

 Állati eredetű konzerv 

 ITJ 88-4

 Söripari termékek 

 ITJ 88-5

 Ásvány-, szikvíz- és üdítőitalgyártási termék 

10. Az 1-9. pontban meghatározott tevékenységek ipari bérmunka keretében történő előállítása 

 SZTJ101-32-01

 Bérmunkában végzett ipari késztermék előállítása 

11. Szaporítóanyag és tenyészanyagok előállítása 

 METJ 91-1-ből

 Gabonafélék és hüvelyesekből a szaporító és tenyészanyag előállítása 

 METJ 91-22-ből

 Olajos magvakból a szaporító- és tenyészanyag előállítása 

 METJ 91-26

 Ipari növények szaporítóanyaga 

 METJ 91-31-01-1

 Vetőburgonya 

 METJ 91-45

 Szálastakarmánymagvak 

 METJ 91-46

 Lédús takarmányok szaporítóanyaga 

 METJ 92-19

 Zöldségfélék szaporítóanyaga 

 METJ 92-26

 Gyümölcs szaporítóanyag 

 METJ 92-32

 Szőlő szaporítóanyag 

 METJ 92-46

 Virágok és dísznövények szaporítóanyaga 

 METJ 93-ból

 Élőállatok és állati termékekből a tenyészanyagok 

12. Mezőgazdasági termelésből 

 METJ 91-11-01

 Búzatermesztés 

 METJ 91-11-08

 Kukoricatermesztés 

13. Idegenforgalomból

a) A termál- és gyógy-idegenforgalom létesítményeinek kialakítása és üzemeltetése, ha a gazdasági társaság a beruházó és az üzemeltető: 

 SZTJ 507-53

 Kereskedelmi szálláshely szolgáltatás 

 SZTJ 507-71-02

 Gyógyidegenforgalom-szervezés 

 SZTJ 609-33

 Gyógyfürdőszolgáltatás 

 SZTJ 817-1

 Gyógyító és megelőző ellátás 

 SZTJ 818-32

 Gyógyüdültetés 

b) Műemlék kastélyok rekonstrukciója és idegenforgalmi célú hasznosítása, ha a gazdasági társaság a beruházó és az üzemeltető: 

 SZTJ 507-53

 Kereskedelmi szálláshely szolgáltatás 

 SZTJ 507-79

 Egyéb idegenforgalmi szolgáltatás 

c) A szálloda (hálózat) létesítése és üzemeltetése, ha a gazdasági társaság a beruházó és az üzemeltető: 

 SZTJ 507-53

 Kereskedelmi szálláshely szolgáltatás 

 SZTJ 507-79

 Egyéb idegenforgalmi szolgáltatás 

14. Közcélú távközlési szolgáltatás 

 SZTJ 406-2

 Távközlési szolgáltatás 

15. Egyes környezetvédelmet szolgáló termékek,berendezések előállítása 

 ITJ 25-94-ből

 A napkollektor 

 ITJ 32-39-ből

 Fluidágyas szénportüzelésű berendezések, valamint mezőgazdasági és erdőgazdasági nedves melléktermékek elégetésével üzemelő hőfejlesztő berendezések 

 ITJ 33-81

 Hulladékmegsemmisítő, feldolgozó, hatástalanító és hasznosító berendezések 

 ITJ 33-83

 Szennyvíz-, élővíz-tisztító és fertőtlenítő készülékek és berendezések 

 ITJ 36-11-ből

 Szilárd szennyezőanyag leválasztását szolgáló ülepítők 

 ITJ 36-13-ból

 Szennyezőanyag leválasztást szolgáló szűrők 

 ITJ 36-14

 Elektrosztatikus leválasztók (elektrofilter) 

 ITJ 36-19-ből

 Egyéb, gázszerű közegből szennyezőanyag leválasztást szolgáló szűrők, porleválasztók 

 ITJ 36-34-ből

 Abszorbciós gáztisztítók 

 ITJ 36-35-ből

 Adszorpciós gáztisztítók 

 ITJ 69-99-45

 Szennyvizek (iszapok) kezelésére szolgáló kompozítumok és szűrőbetétek 

5. számú melléklet az 1991. évi LXXXVI. törvényhez

Adókedvezményre jogosító közszolgáltató,egészségügyi, kulturális és sporttevékenység

A 14. § (1) bekezdése alkalmazásában

 1. Közszolgáltató tevékenység 

 SZTJ 405-11-02

 Közforgalmú vasúti személyszállítás 

 SZTJ 405-12-02

 Korlátozott közforgalmú vasúti személyszállítás 

 SZTJ 405-22-02

 Helyi autóbuszközlekedés 

 SZTJ 405-3

 Kötöttpályás helyi közlekedés 

 SZTJ 405-42

 Révközlekedés 

 SZTJ 405-79-02-09

 Személyszállítással kapcsolatos egyéb szolgáltatás, amennyiben a 405 osztályba tartozó, előzőekben felsorolt közszolgáltatást alaptevékenységként végző adóalany teljesíti tevékenysége kiegészítéseként 

 SZTJ 406-1

 Postai szolgáltatás 

 

 Kivéve: SZTJ 406-12 Hírlapterjesztési szolgáltatás 

 SZTJ 507-52-01

 Gyermek- és diákétkeztetés 

 SZTJ 609-11

 Ivóvíz-szolgáltatás 

 SZTJ 609-19

 Egyéb vízellátási szolgáltatás 

 SZTJ 609-2

 Szennyvízelvezetési és -tisztítási szolgáltatás 

 SZTJ 609-3

 Fürdőszolgáltatás 

 SZTJ 609-44-ből

  a helyi jelentőségű közcélú vízrendezés 

 SZTJ 712-26-ból

 a közszolgáltatást, államigazgatási nyilvántartásokat és az infrastruktúrát szolgáló térképészeti és földmérési tevékenység 

 SZTJ 714-1-ből

 a jogszabályban meghatározott lakbérű, helyiségbérű lakásingatlanokhoz kapcsolódó szolgáltatás 

 SZTJ 714-2

 Város- és községgazdálkodási szolgáltatás 

 SZTJ 715-1

 Veszélyes hulladékok kezelése 

 - 

 Az Állatifehérje Takarmányokat Előállító Vállalat tevékenysége 

 - 

 A közszolgáltató tevékenységek ellátását közvetlenül szolgáló eszközök fenntartásával, korszerűsítésével és fejlesztésével kapcsolatos tervezés, lebonyolítás és kivitelezés teljesítményértéke, amennyiben az említett munkákat - mint a szolgáltatás szerves részét a közszolgáltatást ellátó saját maga végzi el és az érintett eszközök a saját üzemeltetésébe kerülnek 

2. Egészségügyi tevékenység 

 SZTJ 507-34

 Gyógyszer-nagykereskedelem 

 SZTJ 507-45

 Gyógyszer-kiskereskedelem 

 SZTJ 711-19-02-01

 Gyermekfelügyelet 

 SZTJ 711-19-02-09

 Egyéb személyhez kötődő szolgáltatás 

 SZTJ 817

 Egészségügyi szolgáltatások 

 

 Kivéve: SZTJ 817-32-01 Kártevőirtás 

 SZTJ 818-1

 Intézeti szociális ellátás 

 SZTJ 818-2

 Szociális gondozás és ellátás 

 ITJ 41-41-2

 Közlekedő kocsi mozgássérültek részére történő előállítása, javítása és forgalmazása 

 ITJ 46-19-7

 Ortopédiai és egyéb csontműtéti implantátum és endoprotézis előállítása 

 ITJ 46-1

 Orvosi kézieszközök javítása, karbantartása és forgalmazása 

 ITJ 46-2

 Gyógyászati vizsgáló és kezelőkészülékek javítása, karbantartása és forgalmazása 

 ITJ 46-3

 Orvosi berendezés és gyógyászati segédeszközök javítása, karbantartása és forgalmazása 

 ITJ 46-33-1-ből

 gördíthető szobai W.C. és szék előállítása 

 ITJ 46-36

 Gyógyászati segédeszköz előállítása 

 ITJ 46-52

 Gyógyászati üvegeszköz és készülék javítása és forgalmazása 

 ITJ 48-48-31-ből

 vakok számára készült speciális személyi számítógép előállítása, javítása, karbantartása és forgalmazása 

 ITJ 48-85-91

 Információátalakító egység vakok és gyengénlátók számára, előállítása, javítása, karbantartása és forgalmazása 

 ITJ 53-41

 Szerobakteriológiai készítmények (humán) előállítása és forgalmazása 

 ITJ 53-6

 Fogászati anyag előállítása és forgalmazása 

 ITJ 53-63-3

 Fogászati implantátum előállítása 

 ITJ 56-71

 Orvosi és egészségügyi gumigyártmány forgalmazása 

 ITJ 57-62-3

 Gyógyászati (orvostechnikai) műanyagtermékek forgalmazása 

 ITJ 68-11/15-5

 Ortopéd cipő előállítása, javítása 

3. Kulturális tevékenység 

 SZTJ 507-ből

 az alábbi termékek forgalmazása: 

 ITJ 66-16

 Tankönyv 

 ITJ 66-7-ből

 iskolai térkép 

 ITJ 69-22

 Szemléltető és bemutató taneszköz 

 SZTJ 819

 Oktatás 

 SZTJ 820-1

 Közművelődés 

 

 Kivéve: SZTJ 820-11 Tömegkommunikációs tevékenység 

 SZTJ 820-2

 Művészeti tevékenység 

 SZTJ 820-31-ből

 a tankönyv és oktatási segédanyag szerkesztésével, lektorálásával, fordításával kapcsolatos kiadói tevékenység 

 ITJ 66-16

 Tankönyv 

4. Sporttevékenység 

 SZTJ 821-1

 Diáksport 

 SZTJ 821-2

 Verseny- és élsport 

 SZTJ 821-31-ből

 a tömegsport rendezvények szervezése, lebonyolítása 

6. számú melléklet az 1991. évi LXXXVI. törvényhez

A külföldi vállalkozó és a külföldi szervezetadóalapjának megállapításáról

A külföldi vállalkozó az adó alapját pénzforgalmi nyilvántartás alapján kimutatott, az e mellékletben foglaltak szerint elszámolt bevételei és költségei különbözeteként határozza meg, de ha az kisebb mint az elszámolt bevételeinek 10 százaléka, úgy ez utóbbit kell az adó alapjának tekinteni.

A. fejezet

A bevételek elszámolásának szabályai

A vállalkozási tevékenység bevételének minősül különösen:

1. A tevékenységgel (termékelőállítással, áru- és szolgáltatás értékesítéssel, szellemi alkotásokhoz fűződő valamely jog átruházásával, használatának átengedésével, előadói, művészeti tevékenységgel stb.) összefüggésben kapott készpénz, jóváírás, természetbeni juttatás, és bármilyen vagyoni érték.

2. A tevékenységgel összefüggésben kapott kamat.

3. A tevékenység keretében előállított terméknek és végzett szolgáltatásnak a forgalmi értéke, ha azokat a külföldi vállalkozó saját céljára felhasználja, illetőleg részben vagy egészben ellenszolgáltatás nélkül másnak átengedi, akkor, ha ezzel kapcsolatban a külföldi vállalkozó bármely évben belföldön költséget számolt el.

4. Az értékesített befektetett eszközökért és forgóeszközökért (az immateriális javakért, a tárgyi eszközökért - ide értve a selejtezett tárgyi eszközöket is -, a készletekért stb.) kapott ellenérték.

5. A 4. pont alá tartozik az üzlet, műhely, iroda és egyéb - kizárólag a jövedelemszerző tevékenységhez használt - ingatlan használati vagy bérleti jogáról való lemondásként vagy ezen jog értékesítéseként kapott ellenérték, ha a használati jog vagy a bérleti jog megszerzésére fordított kiadást a külföldi vállalkozó a költségei között bármely évben elszámolta.

6. Az adó-, a társadalombiztosítási járulék stb. különbözetének a visszatérítése, ha a befizetést a külföldi vállalkozó költségként bármely évben elszámolta.

A 3., 5. és 6. pontokban foglaltak alkalmazása során arra az évre, amelyre a külföldi vállalkozó társulati adót fizetett a költséget elszámoltnak kell tekinteni.

B. fejezet

A költségek elszámolásának szabályai

1. A külföldi vállalkozó költségként a naptári évben ténylegesen kifizetett, szabályszerűen bizonylatolt összeget számolhatja el. A telephely költségeként a telephelyen realizált bevételhez közvetlenül kapcsolódó költség, valamint az üzletvezetési és általános ügyviteli költségből a telephelyre arányosan jutó összeg vehető figyelembe.

2. A vállalkozási tevékenység költsége különösen:

a) az alkalmazott részére kifizetett bér, az alkalmazott bére után befizetett társadalombiztosítási járulék;

b) a kizárólag a jövedelemszerző tevékenység folytatásával összefüggésben, azzal arányosan, a bevétel, illetve az ehhez szükséges feltételek biztosítása érdekében kifizetett vagyon-, felelősség-, kockázati élet- és balesetbiztosítás díja;

c) a jövedelemszerző tevékenység folytatásával összefüggésben a bevétel megszerzése érdekében fizetett adók - ide nem értve a magánszemélyek jövedelemadóját és a földadót, a társasági adót - az illeték, a vám, valamint a termeléssel összefüggő perköltség, kifizetett kötbér, a jogszabályi kötelezettség alapján munkaadói járulék címén befizetett összeg;

d) az üzlet, műhely bérleti díja, a fűtés, a világítás és a technológiai energia költsége, a telefon, rádió-telefon, telefax, CB-rádió, telex használati díja;

e) a jövedelemszerző tevékenységgel összefüggő utazás és szállás költsége.

3. Az adóalap megállapításakor költségként nem vehető figyelembe:

a) az olyan vagyontárgy beszerzésére, fenntartására, üzemeltetésére, felújítására, karbantartására fordított kiadás, amely nem a belföldi jövedelemszerző tevékenységgel kapcsolatban merül fel;

b) a pénzügyi ellenőrzés alapján megállapított belföldi adórövidítésből, egyéb belföldi jogszabály megsértéséből keletkező befizetés (bírság, késedelmi pótlék stb.) kivéve az önellenőrzési pótlékot és az olyan belföldi adóra vonatkozó adóhiányt, amely jogszerű teljesítés esetén egyébként költségként elszámolható lett volna;

c) a bármilyen címen felvett hitelre (kölcsönre) visszafizetett összeg;

d) a külföldi vállalkozás alkalmazottainak személyes szükséglete kielégítésére fordított pénzbeli vagy természetbeni kiadás, a kötelezettség nélkül adott ajándék, adomány;

e) a befizetett nyugdíjjárulék, a befizetett társulati adó, társasági adó, a magánszemélyek jövedelemadója, és a földadó.

C. fejezet

A külföldi vállalkozó és a külföldi szervezet nyilvántartásikötelezettsége

1. A külföldi vállalkozó a belföldről származó bevételeiről és az ehhez kapcsolódó, elismert költségeiről pénzforgalmi szemléletben, forintban bevételi és költségnyilvántartást köteles vezetni. A devizában kapott bevételeket és felmerült kiadásokat a jóváírás, illetve felhasználás napján érvényes devizavételi árfolyamon kell átszámítani.

2. A külföldi szervezet az 1. pontban foglaltak szerinti bevételeiről köteles nyilvántartást vezetni.

3. A bevételként kapott ellenértékekről szerződésenként, a munkavállalóknak kifizetett jövedelmekről és az ahhoz kapcsolódó kötelezettségekről (személyi jövedelemadó, társadalombiztosítási járulék stb.) pedig munkavállalónként is kell kimutatást készíteni.

D. fejezet

A külföldi szervezet jövedelmének meghatározása

1. A külföldi szervezet jövedelmeként a részére belföldi személy által kifizetett, a jövedelemszerzés helyét tekintve belföldinek minősülő vállalkozási tevékenységért kapott ellenérték 50 százalékát kell - a 2. pontban foglaltak kivételével - figyelembe venni.

2. Nem kell jövedelemnek tekinteni a Magyar Nemzeti Bank és a belföldön bejegyzett pénzintézet által fizetett kamatot, valamint a gazdasági társaságban való részesedés megszerzésére fordított összeget.

3. A jövedelem megállapítása során az A., a C. és az E. fejezet előírásait is figyelembe kell venni.

E. fejezet

Értelmező rendelkezések

1. Telephely:

a) Olyan állandó üzleti berendezés, amellyel a társaság részben vagy egészben vállalkozási tevékenységet folytat. A „telephely” kifejezés magában foglalja különösen a vezetés helyét, a fiókot, az irodát, a gyártelepet, a műhelyt, a bányát, kőolaj vagy földgázkutat, kőbányát vagy egyéb természeti kincs kiaknázására szolgáló más telepet.

b) Az építkezés, valamint az azzal kapcsolatos kivitelező, összeszerelő, felszerelő, illetve felügyeleti tevékenység helye abban az esetben, ha időtartama egyfolytában vagy egy naptári éven belül megszakításokkal összesen legalább 3 hónapig tart.

c) A külföldi vállalkozó által történő szolgáltatás igénybevételének helye, - ideértve a szaktanácsadói szolgáltatásokat is - az adott vállalkozó által alkalmazott munkavállalók vagy egyéb alkalmazottak révén.

d) A külföldi vállalkozót Magyarországon állandó telephellyel rendelkezőnek kell tekinteni azon tevékenységek esetében, amelyet a belföldi személy a külföldi vállalkozó nevében vállal, ha a külföldi vállalkozó nevében szerződést köthet Magyarországon, illetve áru- vagy termékkészletet tart fenn, amiből rendszeresen szállít a külföldi vállalkozó nevében.

2. Nem minősül telephelynek:

a) a külföldi vállalkozó árujának vagy termékének kizárólag tárolására, bemutatására használt létesítmény;

b) áruknak, illetve termékeknek kizárólag tárolás, bemutatás, belföldi személy által feldolgozás céljából történő készletezése;

c) kizárólag a külföldi vállalkozó számára történő áru-, illetve termékbeszerzés, illetve információgyűjtés.

3. Jogdíj:

a) a szabadalom, a védett eljárás, a védjegy, illetve hasonló jog;

b) know-how, illetve üzleti titok;

c) irodalmi, művészeti vagy tudományos művek - beleértve a mozgófilmet, videószalagot, hanglemezt, hangszalagot, kompaktlemezt, valamint hasonló eszközöket is - szerzői jogának átruházásáért, használatáért vagy használatának átengedéséért kapott ellenérték.

4. A jövedelemszerzés helye:

a) vállalkozási tevékenységből származó jövedelem esetében - kivéve a b)-f) pontokban meghatározott jövedelmeket - az a hely, ahol a jövedelmet szerző telephelye található, de ha a vállalkozást nem telephelyen folytatják, úgy az a hely, ahol a vállalkozást folytató társaság belföldi személynek minősül;

b) ingatlanból és természeti erőforrásból származó jövedelem esetében az ingatlan, illetve természeti erőforrás helye;

c) szellemi termék eladásából, átruházásából, használatának átengedéséből származó jövedelem esetében az a hely, ahol a terméket hasznosítják;

d) kamatjövedelem esetében az a hely, ahol a kölcsönt - amelynek alapján a jövedelem felmerül - igénybe veszik, a kölcsön pénzeszközeit használják;

e) előadói, művészeti és sporttevékenységért, bemutatókért (kiállításokért) járó díjak esetében az a hely, ahol a tevékenységet végzik;

f) jogdíj esetében az a hely, ahol a jogdíjat fizető belföldi személynek minősül;

g) a gazdasági társaságban meglévő részesedés értékesítése esetén az a hely, ahol a gazdasági társaságot bejegyezték.

5. Építkezés kezdetének napja: az építési naplóba történő első bejegyzés.

6. Építkezés befejezésének napja: az épület, építmény használatbavételének időpontja.

7. Természeti kincs: az ásványi anyag, valamint a földterület, a tavak, a folyók élő, illetve nem élő erőforrásai.

8. Belföldi személy: a törvény 2. § (1) bekezdésében meghatározott belföldi székhelyű adóalany, valamint a belföldi illetőségű magánszemély.