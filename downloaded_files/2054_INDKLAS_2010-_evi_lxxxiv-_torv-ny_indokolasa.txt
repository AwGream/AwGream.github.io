2010. évi LXXXIV. törvény indokolása

a kis- és középvállalkozásokról, fejlődésük támogatásáról szóló 2004. évi XXXIV. törvény módosításáról

-----STARTING---POINT---ALTALANOS--- 

A magyar gazdaság fejlődésének legfontosabb feltétele a kis- és középvállalkozások fejlődése. A foglalkoztatottak 80%-a ebben a szektorban dolgozik, a járulék befizetések nagyobb hányada is ebből a szektorból érkezik. A foglalkoztatottak számának jelentős növelése érdekében a KKV-ket a jelenlegihez képest szélesebb kör ű, és minőségében is magasabb színvonalú támogatásban kell részesíteni. Az uniós szabályoknak megfelelően kialakult statisztikai adatgyűjtés az adatok és gazdasági folyamatok összehasonlíthatósága, hatástanulmányok elkészítése lehetővé teszik a KKV-k számára dinamikus fejlődést eredményező gazdasági és jogi környezet kialakulását.

-----STARTING---POINT---RESZLETES---

Az 1. §-hoz

A törvény preambulumának módosítása összhangban van a módosítással elérni kívánt célokkal.

A 2. §-hoz

A KKV-ket érintő, egyes rendelkezéseknek a törvénybe emelése jelzi a megváltozott törvényhozói hozzáállást a szektorhoz.

A szakhatósági ellenőrzéseket végző szervezeteket korábban érdekeltté tették abban, hogy magas bírságot szabjanak ki, saját működési költségeik kiegészítése céljából. Ez a tisztességes eljárás elveivel ellentétes. Indokolt ezért az eljáró hatóság függetlenné tétele a befizetett bírságoktól.

A hatóságok célja nem az elrettentés, hanem elsősorban az állampolgárok jogkövető magatartásra való nevelése. Ennek érdekében indokolt az első esetben figyelmeztetés alkalmazása, kivéve a nagyobb vagyoni előnnyel járó adó és vám ügyeket.

A 3. §-hoz

A Vállalkozásfejlesztési Tanácsnak törvénytervezet előterjesztésére, illetve hatástanulmány javaslattételére való feljogosítása részben a tényleges gazdasági kapcsolatok és fejlődési lehetőségek közvetlen megismerésére, részben pedig ennek alapján törvényi szabályozás indítványozására ad lehetőséget.

-----STARTING---POINT---VEGE---

A 4. §-hoz

A törvény 2010. szeptember 1-jén, a bírságolásra vonatkozó új 12/A. § pedig 2011. január 1-jén lép hatályba.