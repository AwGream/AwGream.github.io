2015. évi CXIII. törvény indokolása

a szövetkezetekről szóló 2006. évi X. törvény módosításáról

-----STARTING---POINT---ALTALANOS--- 

Magyarországon évente átlagosan 180-200 ezer diák (tanuló, hallgató) vállal valamilyen alkalmi munkát, akiknek jelentős része, legalább 130 000 fő iskolaszövetkezetekben dolgozik.

Az iskolaszövetkezeti foglalkoztatás speciális, atipikus foglalkoztatási forma, amely éppen rugalmassága miatt képes a tagok igényeihez, képzettségéhez és időbeosztásához igazodva, munkatapasztalatot és legális pénzkereseti lehetőséget biztosítani a tanulóknak, hallgatóknak.

Az iskolaszövetkezet célja, hogy tagjainak jövedelemszerzési lehetőséget biztosítson, rendeletetése a tanulók, hallgatók munkalehetőségeinek megteremtése. Az iskolaszövetkezetek ennek a célnak és rendeltetésnek megfelelően működnek, évente kb. 130 000 tanulói, hallgatói jogviszonyban álló fiatal számára biztosítanak rugalmas, tanulmányaikhoz igazodó munkalehetőséget. Ez a cél összhangban áll a Kormány azon törekvésével, amely a fiatal munkavállalók elhelyezkedését állami eszközökkel, járulékkedvezményekkel és egyéb módon igyekszik előremozdítani. Ez a pozitív megkülönböztetés megfelel az Alaptörvényben foglalt alkotmányos elveknek, amelyek alapján az Államnak lehetősége van arra, hogy az esélyegyenlőség előmozdítása érdekében egyes hátrányos helyzetű csoportokat pozitívan megkülönböztessen. (Alaptörvény XV. cikk (4) bekezdés: „Magyarország az esélyegyenlőség megvalósulását külön intézkedésekkel segíti.”) A fiatalkori munkanélküliség visszaszorítása, a fiatalok foglalkoztatásának minél szélesebb körű megvalósítása érdekében az Állam - ezen elvek figyelembe vételével - már eddig is számos intézkedést hozott és vélhetően a jövőben is sor kerül hasonló kedvezmények bevezetésére.

Az iskolaszövetkezetek létezése, azaz 1983 óta tapasztalati tény ezen szektorban, hogy az iskolaszövetkezetek fenntartásához, működésük biztosításához szükséges minimális fedezet az iskolaszövetkezetek nettó árbevételének 15%-a. Ennek következtében az iskolaszövetkezetek a tagjaik számára maximum a nettó árbevételük 85%-át tudják kifizetni.

-----STARTING---POINT---RESZLETES---

Az 1. §-hoz

Az erős piaci verseny által kierőszakolt árversenyt látva kijelenthető, hogy az iskolaszövetkezeti tag munkavállalók munkabérének védelme érdekében szükséges meghatározni az iskolaszövetkezet számára a megbízók, megrendelők által kifizetendő minimális szolgáltatási díjat annak érdekében, hogy az iskolaszövetkezeti tag munkavállalók jelen törvény által is biztosítottan megkaphassák a Kormány által rendeletben szabályozott kötelező legkisebb munkabért (minimálbért) vagy az arra irányuló feltételek megléte esetén garantált bérminimumot órabérben megállapítva.

Az iskolaszövetkezetek által nyújtott közvetítő szolgáltatás a belső piaci szolgáltatásokról szóló 2006/123/EK irányelv hatálya alá eső tevékenységnek minősül. Az iskolaszövetkezetek számára kifizetendő minimális szolgáltatási díj szabályozása pedig a szolgáltatási irányelv 15. cikk (2) bekezdés g) pontja alá esik, ezért azt be kell jelenteni az Európai Bizottság és a többi tagállam felé.

-----STARTING---POINT---VEGE---

A 2. §-hoz

A hatályba léptető rendelkezést tartalmazza.