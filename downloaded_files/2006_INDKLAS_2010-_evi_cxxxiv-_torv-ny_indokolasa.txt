2010. évi CXXXIV. törvény indokolása

a földgáz biztonsági készletezéséről szóló 2006. évi XXVI. törvény, valamint a földgázellátásról szóló 2008. évi XL. törvény módosításáról

-----STARTING---POINT---ALTALANOS--- 

A földgáz biztonsági készletezéséről szóló 2006. évi XXVI. törvény, valamint a földgázellátásról szóló 2008. évi XL. törvény módosítása az új földgáz-árszabályozás bevezetésének első lépése. A törvény értelmében a földgáz biztonsági készlet indokolt szintjét az energiapolitikáért felelős miniszter (a továbbiakban miniszter) rendeletben határozza meg. A törvény megteremti a lehetőségét, hogy a - lakossági fogyasztókat jellemzően ellátó - egyetemes szolgáltatás esetében a halai kitermelésű, valamint az import földgázforrások árát a Magyar Energia Hivatal (Hivatal) javaslata alapján a miniszter rendeletben állapítsa meg. Ezzel biztosítható, hogy az egyetemes szolgáltatásban részesülő, a fogyasztási jellemzőikből fakadóan alacsonyabb alkupozícióval rendelkező kisfogyasztók díjaiban is megjelenhessen a nyugat-európai gázpiacok - valamint ezzel párhuzamosan a hazai kitermelés - alacsonyabb árainak kedvező hatása.

-----STARTING---POINT---RESZLETES---

Az 1-4. §-hoz

A földgáz biztonsági készletezéséről szóló 2006. évi XXVI. törvény módosítása megteremti a lehetőséget a miniszter számára, hogy a földgáz biztonsági készlet indokolt szintjét 600 Mm3 és 1200 Mm3 közötti intervallumban, valamint a kapcsolódó részletszabályokat rendeletben határozza meg.

Emellett a törvény azt is biztosítja, hogy a készlet esetleges mérséklése a fogyasztói árakra is csökkentően hasson.

Az 5-8. §-hoz

A földgázellátásról szóló 2008. évi XL. törvény módosításával az egyetemes szolgáltatók számára biztosított hazai kitermelésű és import földgázforrások - a fogyasztók ellátása mértékéig - hatósági árassá válnak. Az árat a Hivatal készíti elő és a miniszter rendeletben állapítja meg. A törvény egyben azt is biztosítja, hogy a társaságokra kivetett különadó ne legyen a fogyasztók számár a továbbhárítható.

A 9. §-hoz

A hazai kitermelésű földgázforrás árának meghatározására vonatkozó alapvető szabályok.

A 10-12. §-hoz

A miniszter ármegállapítási, valamint a Hivatal ellenőrzési, szankcionálási jogkörének kibővítése.

A 13-14. §-hoz

Az egyetemes szolgáltatók beszerzési szerződéseinek kezelésére vonatkozó szabályok megállapítása annak érdekében, hogy azokban az újonnan bevezetésre kerülő hatósági árak érvényesíthetők legyenek.

A 15-16. §-hoz

A szükséges további pontosítások átvezetése, 

-----STARTING---POINT---VEGE---

valamint a hatálybaléptetés.