2012. évi XII. törvény indokolása

a közkegyelem gyakorlásáról

-----STARTING---POINT---ALTALANOS--- 

2011. december 23. napján számos személy tiltakozása kifejezéseként egymáshoz, illetve az Országházat körülvevő elzárt terület egyes kapuihoz láncolta magát és ezzel lezárta a terület több bejáratát. Az akcióban részt vevők ellen a törvény 1. §-ában meghatározott bűncselekmény miatt büntetőeljárás indult.

Az Országgyűlés méltányosnak tartja, hogy az egyes sarkalatos törvények elfogadása ellen maguk leláncolásával demonstráló, és emiatt büntetőeljárás hatálya alá került személyekkel szemben közkegyelmet gyakoroljon.

Az Országgyűlés az Alaptörvény elfogadását ugyanis olyan kiemelkedő történelmi eseménynek tekinti, amely indokolja az Alaptörvényből fakadó jogosultságok gyakorlása ellen még az 1. §-ban írt bűncselekmény, vagy a 3. §-ban írt szabálysértés elkövetésével tüntető személyekkel szemben is e méltányosságot.

-----STARTING---POINT---RESZLETES---

Az 1. §-hoz

A törvény követi a közkegyelemről szóló jogszabályok rendszerinti tartalmát: a folyamatban levő vagy még meg nem indult büntető eljárásokban az állam büntetőjogi igényéről való lemondásról (eljárási kegyelem).

A 2. §-hoz

A 2. § jogerős ítélettel kiszabott büntetések elengedéséről (végrehajtási kegyelem), valamint a büntetett előélethez fűződő hátrányok alóli mentesítésről rendelkezik.

A 3. §-hoz

A 3. § eljárási és végrehajtási kegyelmet gyakorol a szabálysértések körében.

A 4. §-hoz

Ez a § rendelkezik a bűncselekmény elkövetéséhez eszközül használt dolgok elkobzásával kapcsolatban.

-----STARTING---POINT---VEGE---

Az 5. §-hoz

Hatályba léptető rendelkezést tartalmaz.