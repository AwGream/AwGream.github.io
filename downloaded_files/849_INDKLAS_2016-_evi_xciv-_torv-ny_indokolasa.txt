2016. évi XCIV. törvény indokolása

a határon lefolytatott menekültügyi eljárás széles körben való alkalmazhatóságának megvalósításához szükséges törvények módosításáról

-----STARTING---POINT---ALTALANOS--- 

A tömegesen illegálisan érkező menedékkérők esetében indokolt volt megteremteni a határon történő eljárás speciális szabályait, amelyek lehetővé teszik, hogy a menekültügyi eljárások gyorsan lefolytathatóak legyenek.

A módosítások célja a határon lefolytatott eljárások széles körben való alkalmazhatóságának biztosítása, azáltal, hogy lehetővé teszi, hogy azon jogellenesen Magyarországon tartózkodó harmadik országbeli állampolgárok, akik Magyarország határvonalától 8 km-es sávon belül kerültek feltartóztatásra az államhatár védelmét nyújtó létesítmény kapuján átkísérésre kerüljenek.

Abban az esetben, ha nem merül fel bűncselekmény elkövetésének gyanúja, a rendőr a harmadik országbeli állampolgárt a szabálysértésekről, a szabálysértési eljárásról és a szabálysértési nyilvántartási rendszerről szóló 2012. évi II. törvény 100/A. §-a alapján szóbeli figyelmeztetésben részesíti és államhatár rendjének védelmét biztosító létesítmény kapuján átkíséri.

A szabályozás az államhatár védelmét nyújtó létesítmény kapuján átkísért személyek részére lehetőséget teremt a határon lefolytatott eljárás szabályainak alkalmazására, a menedékjog iránti kérelem benyújtására.

-----STARTING---POINT---RESZLETES---

Az 1. §-hoz

A harmadik országbeli állampolgárok beutazásáról és tartózkodásáról szóló 2007. évi II. törvény módosításával nem kerülnek kiutasításra azon Magyarország területén jogszerűtlenül tartózkodó harmadik országbeli állampolgárok, akik a menedékjog iránti kérelmüket az után nyújtották be, hogy Magyarország határvonalától 8 km-es sávon belül feltartóztatásra és az államhatár védelmét nyújtó létesítmény kapuján átkísérésre kerültek.

A 2. §-hoz

A határon lefolytatott eljárások széles körben való alkalmazhatósága érdekében a külföldi menedékjog iránti kérelmét a tranzitzónában benyújthatja az után is, hogy a Magyarország határvonalától 8 km-es sávon belül feltartóztatásra és az államhatár védelmét nyújtó létesítmény kapuján átkísérésre kerültek.

A 3. §-hoz

Az államhatárról szóló 2007. évi LXXXIX. törvény módosítása annak érdekében, hogy a rendőr Magyarország határvonalától 8 km-es sávon belül feltartóztatott külföldit átkísérhesse az államhatár védelmét nyújtó létesítmény kapuján. Ha bűncselekmény gyanúja merül fel, a rendőr nem élhet ezzel a lehetőséggel, egyéb intézkedési kötelezettségének kell eleget tennie.

-----STARTING---POINT---VEGE---

A 4. §-hoz

Hatályba léptető rendelkezés.