2004. évi CXXXIX. törvény indokolása

a szabálysértésekről szóló 1999. évi LXIX. törvény módosításáról

-----STARTING---POINT---ALTALANOS--- 

A szabálysértésekről szóló 1999. évi LXIX. törvény 142. §-ának (1) bekezdése értelmében a rendzavarás közterületen, nyilvános helyen vagy sportrendezvényen követhető el. A jelenlegi szabályozás indokolatlanul szűkíti le a rendzavarás tényállás megvalósulásának lehetséges helyszíneit, ugyanis egyéb helyszíneken, így középületekben, társasházakban, színházakban, könyvtárakban is megvalósulhat ez a magatartás.

A hatályos szabályozás nem éri el a kívánt célt és ez okból módosítása szükséges. A módosítás úgy valósítható meg, ha a Sztv. 142. §-a (1) bekezdéséből a b) pont kiemelésre kerül és azt a 142/A. §-ban „Garázdaság” címmel ellátva önálló szabálysértésként határozza meg a törvény. A szabálysértést az követi el, aki olyan kihívóan közösségellenes magatartást tanúsít, amely alkalmas arra, hogy másokban megbotránkozást vagy riadalmat keltsen. Ez a megoldás van összhangban a garázdaságnak a Büntető Törvénykönyvben meghatározott fogalmával is. A bűncselekmény ugyanis bárhol elkövethető. A hatályos szabályozás értelmében az ugyanolyan jellegű, nem erőszakosan elkövetett, kihívóan közösségellenes cselekmény viszont csak akkor szabálysértés, ha nyilvános helyen, közterületen vagy sportrendezvényen követik el.

-----STARTING---POINT---RESZLETES---

-----STARTING---POINT---VEGE---