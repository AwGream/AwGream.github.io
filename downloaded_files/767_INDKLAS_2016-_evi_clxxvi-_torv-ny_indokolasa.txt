2016. évi CLXXVI. törvény indokolása

a megyei könyvtárak és a megyei hatókörű városi múzeumok feladatának ellátását szolgáló egyes állami tulajdonú vagyontárgyak ingyenes önkormányzati tulajdonba adásáról szóló 2015. évi LXXV. törvény módosításáról

-----STARTING---POINT---ALTALANOS--- 

A muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény módosításáról szóló 2012. évi CLII. törvény alapján a megyei múzeumok és a megyei könyvtárak a megyeszékhely megyei jogú városok fenntartásába, valamint a megyei múzeum tagintézményei a területi elhelyezkedés szerint illetékes települési önkormányzatok fenntartásába kerültek.

A megyei könyvtárak feladatának ellátását közvetlenül szolgáló, ahhoz szükséges ingó vagyontárgyak térítésmentesen a fenntartó önkormányzat tulajdonába kerültek. A feladatellátást szolgáló ingatlanok, valamint a megyei múzeumok feladat ellátását szolgáló ingó vagyon a Magyar Állam tulajdonában maradt, a vagyonkezelői teendőket pedig az intézmények látták el.

A megyei könyvtárak és a megyei hatókörű városi múzeumok feladatának ellátását szolgáló egyes állami tulajdonú vagyontárgyak ingyenes önkormányzati tulajdonba adásáról szóló 2015. évi LXXV. törvény (a továbbiakban: Tv.) célja az volt, hogy kiküszöbölje azokat a problémákat, amelyeket a háromszereplős konstrukció (állami tulajdonos - intézményi vagyonkezelő - önkormányzati fenntartó) okozott, s amely megnehezítette az ingatlanok felújításának, fejlesztésének tervezését, valamint a pályázati források igénybevételét. A Tv. útján a megyei hatókörű városi múzeumok és a megyei könyvtárak feladatellátását szolgáló ingó és a Tv. mellékletében felsorolt ingatlan vagyontárgyak a vagyonátadást igénylő, fenntartó önkormányzatok tulajdonába kerültek. Az önkormányzatok részéről érkező megkeresések megfelelően a Tv. mellékletében szereplő ingatlanok körének bővítése szükséges a muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény szerinti közfeladatok megfelelő ellátásának biztosítása érdekében. A törvény ennek tesz eleget a Tv. mellékletének módosításával.

-----STARTING---POINT---RESZLETES---

Az 1. §-hoz

A melléklet 1. pontja esetében a Prométheus Otthon állami tulajdonú ingatlan jelenleg a Móra Ferenc Múzeum használatában és Szeged Megyei Jogú Város Önkormányzat vagyonkezelésében áll; a törvény mellékletének a módosításával a nevezett ingatlan Szeged Megyei Jogú Város Önkormányzat tulajdonába kerül.

Tata Város Önkormányzata 2016 augusztusában jelezte a tatai 1873. helyrajzi számú ingatlan - mely természetben a várat körülvevő várárok egy jelentős része - önkormányzati tulajdonba kerülésére vonatkozó szándékát, tekintettel arra, hogy a vár 2015. július 1-jétől önkormányzati tulajdonban áll. A várárok szerves részét képezi a várnak.

Szentendre Város Önkormányzata tájékoztatást adott arról, hogy a törvény mellékletében szereplő ingatlanok önkormányzati tulajdonba adására eddig nem került sor, annak ellenére, hogy azokat a kezdeményező Önkormányzatok ténylegesen a megyei hatókörű városi múzeumok fenntartásával kapcsolatos közfeladataikhoz használják.

A képviselő-testület az általa biztosított közfeladat hatékonyabb ellátása érdekében kezdeményezte a tulajdonba adást, tekintettel arra, hogy a felsorolt ingatlanok közvetlenül az általa fenntartott megyei könyvtár és megyei hatókörű városi múzeum feladatainak ellátását szolgálják, és a tulajdonba adás javítaná a feladatellátás és a vagyongazdálkodás hatékonyságát.

Szombathely Megyei Jogú Város Önkormányzata a Szombathely 6107/2 helyrajzi számú, kivett garázs megnevezésű, 133 m2 területű ingatlant kapja önkormányzati tulajdonba, melyet a Berzsenyi Dániel Könyvtár használ.

-----STARTING---POINT---VEGE---

A 2. §-hoz

Hatályba léptető rendelkezés.