2012. évi XCIX. törvény indokolása

a Magyar Nemzeti Bankról szóló 2011. évi CCVIII. törvény módosításáról

-----STARTING---POINT---ALTALANOS--- 

A Magyar Nemzeti Bankról szóló szabályozásnak összhangban kell lenni az Alaptörvénnyel és az európai uniós jogi aktusokkal, elsősorban az Európai Unió működéséről szóló szerződéssel, valamint a hozzá kapcsolódó, a Központi Bankok Európai Rendszere és az Európai Központi Bank Alapokmányáról szóló 4. számú Jegyzőkönyvvel (a továbbiakban: Alapokmány). A törvény célja az európai uniós jogi aktusokkal való összhang megteremtése.

-----STARTING---POINT---RESZLETES---

Az 1. §-hoz

Az új 36. § (5) bekezdés központi pénzügyi és devizapolitikai érdekből korlátozza a deviza- és aranytartalékra vonatkozó egyes adatok hozzáférhetőségét.

A 2-3. §-hoz

E szakaszok az Európai Bizottság, az Európai Központi Bank (a továbbiakban: EKB), a Magyar Nemzeti Bank és a Nemzetközi Valutaalap véleményével összhangban módosítják a Monetáris Tanács hatáskörét szabályozó 46. § (1) bekezdést és a Monetáris Tanács tagjainak számát szabályozó 46. § (3) bekezdést.

A 4-6. §-hoz

E szakaszok az EKB véleményének való megfelelés érdekében módosítják a Monetáris Tanács tagjainak felmentését szabályozó 46. § (10), (12) és (13) bekezdést. Így a Monetáris Tanács tagjai felmentésére irányuló javaslat csak a magyar bíróságnak vagy az Európai Unió Bíróságának az Alapokmány 14.2. cikkében meghatározott felmentési feltételek fennállását megállapító döntésének jogerőre emelkedését követően, illetve az ezen bíróságokhoz fordulás határidejének leteltét követően terjeszthető a köztársasági elnök, illetve az Országgyűlés elé.

A 7-8. §-hoz

E szakaszok az EKB véleményének való megfelelés érdekében módosítják az MNB elnökének felmentését szabályozó 47. § (5) és (6) bekezdést. Így a MNB elnökének felmentésére irányuló javaslat csak a magyar bíróságnak vagy az Európai Unió Bíróságának az Alapokmány 14.2. cikkében meghatározott felmentési feltételek fennállását megállapító döntésének jogerőre emelkedését követően, illetve az ezen bíróságokhoz fordulás határidejének leteltét követően terjeszthető a köztársasági elnök elé.

A 9. §-hoz

E szakasz a jelenleg hatályos szabályozással való összhang megteremtése érdekében pontosítja a 2013. január 1-jén hatályba lépő 77. §-t.

A 10. §-hoz

E szakasz hatályon kívül helyezi az MNB törvény 34. §-át, amely szerint az MNB megküldi a Monetáris Tanács napirendjét a Kormánynak és Kormány képviselője szavazati jog nélkül részt vesz a Monetáris Tanács ülésein.

A 11. §-hoz

E szakasz hatályon kívül helyezi az MNB törvény 46. § (17) bekezdését, amely a Monetáris Tanács megszűnéséről rendelkezik az euro magyarországi bevezetése esetén.

-----STARTING---POINT---VEGE---

A 12. §-hoz

A törvény az uniós jogi normáknak való mielőbbi megfelelés érdekében a kihirdetését követő napon hatályba lép.

A 13. §-hoz

A törvény 2-9. §-a és 11. §-a a Magyar Nemzeti Bankról szóló törvény sarkalatosként elfogadott rendelkezéseit módosítja, ezért elfogadásához a jelen lévő országgyűlési képviselők kétharmadának szavazata szükséges.