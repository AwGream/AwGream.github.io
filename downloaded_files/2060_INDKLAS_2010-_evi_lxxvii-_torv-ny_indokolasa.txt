2010. évi LXXVII. törvény indokolása

az egyenlő bánásmódról és az esélyegyenlőség előmozdításáról szóló 2003. évi CXXV. törvény, valamint egyes kapcsolódó törvények módosításáról

-----STARTING---POINT---ALTALANOS--- 

Az egyenlő bánásmódról és az esélyegyenlőség előmozdításáról szóló 2003. évi CXXV. törvény esélyegyenlőségi programmal kapcsolatos rendelkezései a gyakorlati végrehajtás szempontjából több ponton korrekcióra szorulnak.

-----STARTING---POINT---RESZLETES---

Az 1-2. §-hoz

A törvény 2010. július 1-jétől előírja, hogy az önkormányzat hazai, vagy uniós pályázaton érvényesen csak akkor pályázhat, ha rendelkezik esélyegyenlőségi programmal. Ugyanakkor a rendelkezésre álló felkészülési idő rövidsége lehetetlenné teszi, hogy szakmailag megfelelően előkészített, valós problémákat érdemben kezelni tudó programok álljanak össze.

A feladat színvonalas végrehajtása megkívánja, hogy a határidő 2012. január 1-jére tolódjon ki, segítve ezzel az önkormányzati kötelezettség teljesítését.

Az esélyegyenlőségi szakértők vonatkozásában két változtatásra van szükség. Egyrészt most folyik a szakértők képzése, ezért várhatóan csak 2010 októberében áll össze az a szakértői névjegyzék, amely az önkormányzatok szakértői igényét teljes körűen ki tudja elégíteni. A szakértők bevonására vonatkozó kötelezettséget ezért 2010. július 1. helyett 2010. október 1-jével szükséges előírni. Másrészt a törvény szakmai szempontból ugyanazon követelményeknek való megfelelést ír elő a közoktatás területén tevékenykedő és esélyegyenlőségi szakértést is végezni kívánó személyeknek, mint a többi esélyegyenlőségi szakértőnek. A szakértői munka egységessége, a felkészültség garanciája megkívánja a szakértővé válás feltételeinek azonosságát.

-----STARTING---POINT---VEGE---