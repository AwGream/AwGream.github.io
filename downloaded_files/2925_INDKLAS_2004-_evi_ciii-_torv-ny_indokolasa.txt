2004. évi CIII. törvény indokolása

a környezetvédelmi termékdíjról, továbbá egyes termékek környezetvédelmi termékdíjáról szóló 1995. évi LVI. törvény módosításáról

-----STARTING---POINT---ALTALANOS--- 

A törvény a következőket tartalmazza: a szabályozás új termékekre történő kiterjesztése (elektromos és elektronikai berendezés), a kötelezetteket (főként a vállalatokat) terhelő adminisztrációs terhek csökkentése, a rendszer ellenőrzésének egységessé és hatékonyabbá, a szabályozás áttekinthetőbbé tétele, kisebb (a gyakorlat által szükségesnek tartott) pontosítások, valamint 20%-os termékdíjtétel-emelés a csomagolás esetében.

a) Új termékdíjköteles termék (elektromos és elektronikai berendezés)

A termékdíjköteles termékkör kialakítására az uniós előírásoknak (hasznosítási és visszagyűjtési követelmények, légszennyezési határértékek betartása), illetve a hazai környezetvédelmi jogszabályokban foglalt célok (veszélyes hulladékok kezelése) elérésének megfelelően került sor. Annak érdekében, hogy az Európai Unió által Magyarország számára előírt azon kötelezettségből, hogy az elektromos és elektronikai berendezések lakosságnál keletkező hulladékmennyiségéből minimum 4 kg/fő/év 2008-ban visszagyűjtésre kerüljön, 2005. január 1-jétől az elektromos és elektronikai berendezések bekerülnek a termékdíjköteles termékkörbe.

b) Hígítók és az oldószerek termékdíjának megszüntetése

Miután léte a fenti okokkal nem magyarázható, a hígítók és az oldószerek termékdíja 2005. január 1-jével megszűnik.

c) Adminisztrációs kötelezettségek csökkentése

Összhangba került az Adó- és Pénzügyi Ellenőrzési Hivatal felé benyújtott bevallás és a Környezetvédelmi és Vízügyi Minisztérium részére történő beszámoló adattartalma. A termékdíjas szabályozásban érintettek (így például kötelezettek, koordináló szervezetek, önkormányzatok, környezetvédelmi hatóságok, APEH, KvVM) szükségesnek tartják a termékdíjfizetés ellenőrzésének hatékonyabbá tételét.

Az adminisztrációs kötelezettségek csökkentése érdekében a törvény szerint a kötelezett által beadandó számlák és egyéb eredeti dokumentumok hitelesített listákkal kiválthatók azzal, hogy az eredeti okmányokat az illetékes hatóság bármikor ellenőrizheti.

Kisebb pontosítások

A törvény lehetővé teszi, hogy bérgyártás esetén a termékdíj-fizetési kötelezettséget a bérgyártótól (kötelezett) először a bérgyártató, majd a bérgyártatótól a hasznosítást koordináló szervezet átvállalja.

A törvény egyszerűsíti, illetve pontosítja a mentességre vonatkozó szabályok korábbi megfogalmazását.

A törvény egységessé teszi, hogy az adóhatóságtól igényelheti vissza a termékdíjat az a kötelezett, illetőleg másodlagos kötelezett is, aki a termékdíjköteles termék gyártásához közvetlen anyagként termékdíjköteles terméket (alapanyagot) használt fel.

-----STARTING---POINT---RESZLETES---

Az 1. §-hoz

A módosítás a már korábban megfogalmazott törvényi célt kiegészíti azzal, hogy a törvény elősegíti az Európai Unió által Magyarország számára előírt, valamint a hazai hulladékgazdálkodás szabályozás által meghatározott kötelezettségek teljesítését.

A 2. §-hoz

A törvény lehetővé teszi, hogy a belföldi előállítású termékdíjköteles egyéb kőolajtermék esetén az első belföldi vevőtől külön jogszabályban meghatározott esetekben és feltételek teljesítése esetén a termékdíj-fizetési kötelezettséget számla alapján az első belföldi forgalomba hozó átvállalja.

A törvény lehetővé teszi, hogy bérgyártás esetén a termékdíj-fizetési kötelezettséget a bérgyártótól (kötelezett) először a bérgyártató, majd a bérgyártatótól a hasznosítást koordináló szervezet átvállalja.

A törvény alapján egyrészt szűkül a termékdíjfizetésre kötelezett termékek köre (üzemanyag, hígító és oldószer) másrészt bővül az uniós előírásokhoz igazodva az elektromos és elektronikai berendezésekkel.

A 3. §-hoz

A magyarországi hulladékhelyzet javítása érdekében „a szennyező fizet” elvet alkalmazza a törvény az által, hogy egyes kereskedelmi csomagolásokra bevezeti a termékdíj kötelezettséget. Ezek a csomagolások az illegális lerakókban, eldobott hulladékok között egyre nagyobb arányt képviselő műanyagpalackok és műanyag (bevásárló-reklám) táskák. A belőlük keletkező hulladékok mennyiségének jelentős csökkenése várható a megjelenő termékdíj miatt. A bevezetés inflációs hatása 0,1%-ra becsülhető. Az EU által előírt 2010-ig megvalósítandó mentességi kötelezettségeink teljesítése az egész ország számára írja elő azt a szintet, mely elérését a rendelkezésben foglaltak hatékonyan elősegítik.

A 4. §-hoz

A törvény rendelkezik arról, hogy a kötelezett által a Kövice kezelését végző szerv részére benyújtandó beszámoló ellenőrzéséhez az adóhatóság és a vámhatóság a szükséges adatokat bocsássa a Kövice kezelését végző szerv rendelkezésére.

Az 5. §-hoz

A törvény egyszerűsíti, illetve pontosítja a mentességre vonatkozó szabályok korábbi megfogalmazását.

A 6. §-hoz

A törvény egységessé teszi, hogy az adóhatóságtól igényelheti vissza a termékdíjat az a kötelezett, illetőleg másodlagos kötelezett is, aki a termékdíjköteles termék gyártásához közvetlen anyagként termékdíjköteles terméket (alapanyagot) használt fel.

A 7. §-hoz

A törvény a korábbi megfogalmazást pontosítja összhangban a törvény egyéb rendelkezéseivel, továbbá meghatározza, hogy a hulladékká vált egyéb kőolajtermékből az olajok újrafinomításával vagy más célra történő újrahasználatával előállított termékdíjköteles termék után termékdíjfizetési kötelezettség nem keletkezik.

A 8-9. §-hoz

A törvény a szolgáltatásmegrendelés fogalmát pontosítja, meghatározza továbbá, hogy az a kibővült termékdíjköteles termékkörnek (elektromos és elektronikai berendezés) megfelelően mely termékekre vonatkozhat.

A 10-11. §-hoz

A magyarországi hulladékhelyzet javítása érdekében „a szennyező fizet” elvet alkalmazza a törvény az által, hogy egyes kereskedelmi csomagolásokra bevezeti a termékdíj kötelezettséget. Ezek a csomagolások az illegális lerakókban, eldobott hulladékok között egyre nagyobb arányt képviselő műanyagpalackok és műanyag (bevásárló-reklám) táskák. A belőlük keletkező hulladékok mennyiségének jelentős csökkenése várható a megjelenő termékdíj miatt. A bevezetés inflációs hatása 0,1%-ra becsülhető. Az EU által előírt 2010-ig megvalósítandó mentességi kötelezettségeink teljesítése az egész ország számára írja elő azt a szintet, mely elérését a rendelkezésben foglaltak hatékonyan elősegítik.

A 12. §-hoz

A törvény meghatározza az elektromos és elektronikai berendezések esetében a termékdíj alapját és ezzel összefüggésben a termékdíjtételeket meghatározó mellékletet.

A 13. §-hoz

A törvény új fogalmakat vezet be (elektromos és elektronikai berendezés, hasznosítást koordináló szervezet, környezetvédelmi termékdíj nettó összege), továbbá a hasznosítás fogalmát pontosítja.

A 14. §-hoz

A törvény pontosítja a Kormány részére adott felhatalmazást.

A 15. §-hoz

A törvény meghatározza a már meglévő termékdíjköteles termékek esetében a 2005. évtől fizetendő termékdíj mértékét, illetve az újonnan bevezetésre kerülő elektromos és elektronikai berendezések esetében a termékdíjtételeket.

-----STARTING---POINT---VEGE---

A 16. §-hoz

A törvény a jogszabály hatályba lépésére tartalmaz rendelkezést, illetve 2005. január 1-jétől hatályon kívül helyezi a hígítók és oldószerek, illetve az üzemanyagok utáni termékdíjfizetési kötelezettséget. Egyben megállapítja az elektromos és elektronikai berendezésekre vonatkozó szolgáltatásmegrendelés pályázatának kiírási határidejét.