2012. évi CXXXIII. törvény indokolása

a Magyarország 2012. évi központi költségvetéséről szóló 2011. évi CLXXXVIII. törvény módosításáról

-----STARTING---POINT---ALTALANOS---

Általános indokolás

Az államháztartásról szóló 2011. évi CXCV. törvény szerint nyújtott tulajdonosi kölcsönt a hatályos szabályok szerint csak pénzben lehet nyújtani, ugyanis a Magyarország gazdasági stabilitásáról szóló 2011. évi CXCIV. törvény szerint az állam nevében adósságot keletkeztető ügylet érvényesen csak törvény felhatalmazása alapján köthető. Indokolt megteremteni a lehetőséget, hogy a tulajdonos állampapírban is folyósíthassa a tulajdonosi kölcsönt.

-----STARTING---POINT---RESZLETES---

Részletes indokolás

Az 1. §-hoz

A törvény megteremti a lehetőségét, hogy az Eximbanknak nyújtandó tulajdonosi kölcsönt a tulajdonos állampapírok átadásával is teljesíthesse.

A 2. §-hoz

Hatályba léptető rendelkezést tartalmaz.