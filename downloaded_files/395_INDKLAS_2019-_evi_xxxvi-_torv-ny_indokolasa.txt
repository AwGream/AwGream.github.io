2019. évi XXXVI. törvény indokolása

a lelkiismereti és vallásszabadság jogáról, valamint az egyházak, vallásfelekezetek és vallási közösségek jogállásáról szóló 2011. évi CCVI. törvény módosításához kapcsolódóan egyes törvények módosításáról

-----STARTING---POINT---ALTALANOS--- 

A lelkiismereti és vallásszabadság jogáról, valamint az egyházak, vallásfelekezetek és vallási közösségek jogállásáról szóló 2011. évi CCVI. törvény módosításához kapcsolódóan egyes törvények módosításáról szóló törvény célja, hogy a jogrendszer egészében megteremtse az összhangot a törvényi szintű normák között a lelkiismereti és vallásszabadság jogáról, valamint az egyházak, vallásfelekezetek és vallási közösségek jogállásáról szóló 2011. évi CCVI. törvény (a továbbiakban: Ehtv.) módosítása nyomán. Ennek érdekében a kapcsolódó törvények módosítása szükséges. A legtöbb esetben a módosítása arra irányul, hogy a korábban bevett egyházak számára előírt jogokat és kötelezettségeket kiterjessze az Ehtv. módosításával létrejövő új egyházi jogi személyekre is, vagy ezt mellőzze.

-----STARTING---POINT---RESZLETES---

Az 1. §-hoz

A szociális igazgatásról és szociális ellátásokról szóló 1993. évi III. törvény (a továbbiakban: Sztv.) értelmező rendelkezései között az egyházi fenntartó fogalma kiegészül az Ehtv. módosítása során létrejövő további egyházi jogi személyekkel. A módosítás értelmében a továbbiakban a bevett egyházon és annak belső egyházi jogi személyen kívül azon egyházi jogi személyek minősülhetnek az Sztv. alkalmazásában egyházi fenntartónak, amelyek az Ehtv. 9/D. § (5) bekezdése, illetve a 9/F. § (1) bekezdése szerinti, a szociális gyermekjóléti vagy gyermekvédelmi feladatok ellátására is kiterjedő megállapodással rendelkeznek.

A 2. §-hoz

A módosítás célja a koherencia megteremtése a jogszabályon belül.

A 3. §-hoz

A hadigondozásról szóló 1994. évi XLV. törvényt érintő módosítás úgy pontosítja a járadékban részesült hadirokkant temetési költségének fogalmát, hogy feltünteti a jogi személyiséggel rendelkező vallási közösség által nyújtott temetési szolgáltatás ellenértékét a temetési költségek között, meghatározva egyszersmind annak elszámolható maximumát.

A 4. §-hoz

A személyi jövedelemadóról szóló 1995. évi CXVII. törvény értelmező rendelkezései között szereplő nyugdíj fogalmát kiterjeszti a bevett egyházakon kívül a bejegyzett egyházak és a nyilvántartásba vett egyházak által létrehozott nyugdíjalapból fizetett juttatásokra is.

Az 5. §-hoz

A módosítás kiterjeszti a személyi jövedelemadó mentesség körét a bevett egyházakon túl a bejegyzett egyházak és a nyilvántartásba vett egyházak adott szolgáltatásaira is. Továbbá a „bejegyzett szerzetesrend” megjelölés helyett az „egyházi jogi személyiséggel rendelkező szerzetesrend” fogalmát használja, tekintettel arra, hogy egy formálódó szerzetesi közösség, amely a szükséges egyházi jóváhagyást még nem kapta meg, még nem rendelkezik jogi személyiséggel. A módosítás alapján a rendelkezés kizárólag a jogi személyiséggel rendelkező szerzetesrendekre terjed ki.

A 6. §-hoz

A személyi jövedelemadó meghatározott részének az adózó rendelkezése szerinti felhasználásáról szóló 1996. évi CXXVI. törvény (a továbbiakban: Szftv.) vonatkozó szakasza kiegészül a nyilvántartásba vett egyházzal és a bejegyzett egyházzal, valamint a vallási egyesülettel.

Az Szftv. vonatkozó bekezdése kiegészül a nyilvántartásba vett és a bejegyzett egyházzal, valamint a vallási egyesülettel, akiket az adóhatóság kérelmükre technikai számmal lát el. A technikai számmal ellátott jogi személyek a technikai szám kiadásának évét követő évben válnak kedvezményezetté. A technikai számmal rendelkező vallási egyesületek a civil szervezetek számára felajánlott szja 1%-nak nem lehetnek kedvezményezettjei.

A 7. §-hoz

A módosítás rögzíti, hogy a vallási egyesület, a nyilvántartásba vett egyház és a bejegyzett egyház első alkalommal a 2020. évi rendelkező nyilatkozatok alapján lesz jogosult az szja 1%-os felajánlásokra.

A 8. §-hoz

A módosítás a koherencia megteremtését szolgálja.

A 9. §-hoz

A gyermekek védelméről és a gyámügyi igazgatásról szóló 1997. évi XXXI. törvény (a továbbiakban: Gyvtv.) értelmező rendelkezései között az egyházi fenntartó fogalma kiegészül az Ehtv. módosítása során létrejövő további egyházi jogi személyekkel. A módosítás értelmében a továbbiakban a bevett egyházon és annak belső egyházi jogi személyen kívül azon egyházi jogi személyek minősülhetnek az Gyvtv. alkalmazásában egyházi fenntartónak, amelyek az Ehtv. 9/D. § (5) bekezdése, illetve a 9/F. § (1) bekezdése szerinti, a gyermekjóléti, gyermekvédelmi vagy szociális feladatok ellátására is kiterjedő megállapodással rendelkeznek.

A 10. §-hoz

A módosítás a törvényen belüli koherencia megteremtését szolgálja.

A 11. §-hoz

Az egyházak hitéleti és közcélú tevékenységének anyagi feltételeiről szóló 1997. évi CXXIV. tv. módosítása a törvény hatályát - a törvényben meghatározott esetekben - kiterjeszti a vallási egyesületekre is.

A 12. §-hoz

A módosítás újraszabályozza az Eftv. 2. § (2)-(3) és (5) bekezdéseket, így biztosítva azok hatályának kiterjedését az Ehtv. módosítása révén létrejövő új egyházi jogi személyek vonatkozásában is.

A 13. §-hoz

A módosítás célja a koherencia megteremtése.

A 14. §-hoz

A módosítás biztosítja egyrészt, hogy minden jogi személyiséggel rendelkező vallási közösség jogosult legyen a magánszemélyek által felajánlott személyi jövedelemadó 1%-ára, másrészt, hogy az szja 1%-os felajánlások kiegészítése a központi költségvetésből megtörténhessen a bevett egyházak mellett a bejegyzett egyházak számára is.

A 15. §-hoz

A módosítás differenciált rendszert hoz létre a bevett egyházak, a bejegyzett és a nyilvántartásba vett egyházak, valamint a vallási egyesületek között. Míg a bevett egyházak továbbra is az állami és helyi önkormányzati intézményekkel azonos mértékű finanszírozásban részesülnek közfeladataik ellátása terén, a bejegyzett és a nyilvántartásba vett egyházakat ez a jog csak akkor és olyan mértékben illeti meg, amennyiben az Ehtv. 9/D. § (5), illetve 9/F. § (1) bekezdésében foglalt egyedi megállapodást kötött a kormánnyal, és a megállapodás erre vonatkozó rendelkezést tartalmaz, az ott meghatározott mértékben. A vallási egyesület ugyancsak akkor jogosult támogatásra, amennyiben az Ehtv. 9/C. § (1) bekezdése szerinti egyedi megállapodással bír, és az erről a tárgykörről rendelkezik. Ez a módosítás természetesen nem érinti a közfeladat ellátó intézményt fenntartó nyilvántartásba vett és a bejegyzett egyházak, ezek belső egyházai jogi személyei, illetve a vallási egyesületek ilyen intézményei után egyébként is, más jogszabályok alapján járó támogatásokat.

A 16. §-hoz

A fogalomhasználat egységesítése érdekében történő módosítás.

A 17. §-hoz

A módosítás célja, hogy az Eftv. 8. § (1) bekezdésben foglalt rendelkezés kiterjedjen minden jogi személyiséggel rendelkező vallási közösségre, míg a (2) bekezdés ismételten differenciálást tartalmaz azon juttatások vonatkozásában, ahol ez már a korábbi rendelkezésekben is megtörtént.

A 18. §-hoz

A módosítás az ingatlanszerzéshez kapcsolódó rendelkezést kiterjeszti minden jogi személyiséggel rendelkező vallási közösségre.

A 19. §-hoz

A muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény módosítása utal az Ehtv.-re, és úgy rendelkezik, hogy ennek rendelkezéseit figyelembe kell venni a támogatás biztosításakor.

A 20. §-hoz

Az ingatlan-nyilvántartásról szóló 1997. évi CXLI. törvény módosítása a jogrendszer koherenciáját szolgálja.

A 21. §-hoz

Az egészségügyről szóló 1997. évi CLIV. törvény (a továbbiakban: Eütv.) módosításában a vallási tevékenységet végző szervezet fogalma törlésre, míg a vallási egyesület fogalma bevezetésre kerül az egészségügyi intézmény fenntartójaként.

A 22. §-hoz

Az Eütv. módosításában a vallási tevékenységet végző szervezet fogalma törlésre, míg a vallási egyesület fogalma bevezetésre kerül a kapcsolattartás tekintetében is.

A 23. §-hoz

A módosítás a vallási közösség fogalmát cseréli a jogi személyiséggel rendelkező vallási közösség fogalmára.

A 24. §-hoz

A törvény kiegészül egy felhatalmazó rendelkezéssel, amellyel megteremti a Kormány számára a jogalkotás lehetőségét a kórházlelkészi, illetve kórházi lelki gondozói tevékenység szabályozására.

A 25. §-hoz

A temetőkről és a temetkezésről szóló 1999. évi XLIII. törvény módosítása a vallási közösség fogalmát cseréli a jogi személyiséggel rendelkező vallási közösség fogalmára.

A 26. §-hoz

A kulturális örökség védelméről szóló 2001. évi LXIV. törvény módosítása a jogrendszer koherenciáját és az egységes fogalomhasználatot biztosítja azáltal, hogy bevezeti a jogi személyiséggel rendelkező vallási közösség fogalmát a közgyűjtemény fogalmának jogszabályi meghatározásába.

A 27. §-hoz

A módosítás minden vallási közösségre kiterjeszti a nemzeti emlékhelyek védelmében és hozzáférhetővé tételében történő közreműködés körét minden vallási közösségre és egyházi jogi személyre.

A 28. §-hoz

A módosítás az egységes és koherens fogalomhasználat érdekében rendelkezik.

A 29. §-hoz

A jogellenesen kivitt kulturális javak visszaszolgáltatásáról szóló 2001. évi LXXX. törvény módosítása alapján a vallási tevékenységet végző szervezet fogalma helyett a vallási egyesület kerül megjelölésre.

A 30. §-hoz

Az egészségügyi tevékenység végzésének egyes kérdéseiről szóló 2003. évi LXXXIV. törvény módosítása alapján a vallási tevékenységet végző szervezet fogalma helyett a vallási egyesület kerül megjelölésre.

A 31. §-hoz

Az egyenlő bánásmódról és az esélyegyenlőség előmozdításáról szóló 2003. évi CXXV. törvény módosítása alapján a vallási tevékenységet végző szervezet fogalma helyett a vallási egyesület kerül megjelölésre.

A 32. §-hoz

A közérdekű önkéntes tevékenységről szóló 2005. évi LXXXVIII. törvény módosítása a fogadó szervezet tekintetében tartalmaz koherencia biztosítására irányuló rendelkezést.

A 33. §-hoz

A módosítás célja a koherencia megteremtése.

A 34. §-hoz

Az általános forgalmi adóról szóló 2007. évi CXXVII. törvény módosítása az új egyházi kategóriákra is kiterjeszti a közszolgáltató fogalmát

A 35. §-hoz

A jogszabályok előkészítésében valótársadalmi részvételről szóló 2010. évi CXXXI. törvény módosításában a rendelkezés kiegészül a bejegyzett egyházakkal és a nyilvántartásba vett egyházakkal.

A 36. §-hoz

Az Állami Számvevőszékről szóló 2011. évi LXVI. törvény módosítása kiterjeszti az Állami Számvevőszék - meghatározott körben történő - ellenőrzési jogosultságát a vallási egyesületekre is.

A 37. §-hoz

Nemzeti Gazdasági és Társadalmi Tanácsról szóló 2011. évi XCIII. törvény módosításában a vallási közösség kifejezés bevett egyházra módosul, pontosabban megjelölve az érintett kört.

A 38. §-hoz

Az Alkotmánybíróságról szóló 2011. évi CLI. törvény rendelkezése a módosítás során kiegészül az új vallási közösségekre vonatkozó rendelkezéssel az alaptörvény-ellenes működésről szóló elvi vélemény indítványozására vonatkozóan.

A 39. §-hoz

Az Ehtv. új szabályozásának megfelelően a 11/A. alcím hatályát veszti.

A 40. §-hoz

A civil szervezetek bírósági nyilvántartásáról és az ezzel összefüggő eljárási szabályokról szóló 2011. évi CLXXXI. törvény (a továbbiakban: Cnytv.) módosításának célja, hogy rendelkezzen a bejegyzett egyház, a nyilvántartásba vett egyház, valamint a vallási egyesület bíróság általi nyilvántartásáról.

A 41. §-hoz

A módosító rendelkezésekkel a Cnytv.-be beépülnek a bíróság által nyilvántartott egyházi jogi személyek nyilvántartására vonatkozó eljárási szabályok. Ennek keretében szól a jogszabály egyházi jogi személyekre és vallási egyesületekre nem alkalmazandó részeiről, a nyilvántartásba-vételi kérelem tartalmai elemeiről, a hiánypótlásról, a jogállás megváltozásáról.

A módosítás alapján a bíróság közzéteszi a nyilvántartásba vételt elrendelő, az azt elutasító, illetve a nyilvántartásból való törlésről rendelkező, nem jogerős határozatát arra tekintettel, hogy a már nyilvántartásba vett jogi személyiséggel rendelkező vallási közösség ez ellen indokolt esetben fellebbezéssel élhessen az Ehtv. 20/A. §-ban foglalt - elnevezésével, jelképrendszerével, szertartásrendjével összefüggő - jogainak védelme érdekében. A fellebbezési határidő számára a közzététel időpontját követő napon kezdődik.

A módosítás rendelkezik olyan eljárási cselekményről - más hatóság megkeresése - is, amely az eljárási határidőbe nem számít bele.

A 42. §-hoz

A kérelmek megfelelő űrlapon történő benyújtása érdekében szükséges a Cnytv. 74. §-át az elektronikus ügyintézés és bizalmi szolgáltatások általános szabályairól szóló 2015. évi CCXXII. törvény rendelkezéseivel összhangban módosítani. A módosítás elősegíti, hogy a jogrendszer elektronikus ügyintézést szabályozó normáinak rendelkezései egymással is összhangban legyenek, ezzel mozdítva elő a következetes és kiszámítható jogalkalmazást.

A 43. §-hoz

A módosítás a bírósági nyilvántartás rendszerét hivatott kiegészíteni az új jogi személyiséggel rendelkező vallási közösségekkel.

A 44. §-hoz

A módosító rendelkezés egy új szakaszban határozza meg, hogy a jogi személyiséggel rendelkező vallási közösségek vonatkozásában a bírósági nyilvántartás mely adatokat tartalmazza.

A 45. §-hoz

A kiegészítés a nyilvántartásba-vételi eljárás adminisztratív terheit hivatott csökkenteni, azáltal, hogy az egyszer már vizsgált tényeket ne kelljen újból vizsgálat alá vonni, a korábbi eljárások eredményei felhasználhatóak legyenek.

A módosítás rendelkezik a vallási egyesületté váló vallási tevékenységet végző szervezetek jogutódlásáról.

A 46. §-hoz

A módosítás hatályon kívül helyezi az Ehtv. módosításával szükségtelenné vált jogszabályhelyeket.

A 47. §-hoz

A nemzeti köznevelésről szóló 2011. évi CXC. törvény módosításában sor kerül az új fogalmak bevezetésére.

A hitoktatás szervezésének vonatkozásában megkülönbözteti a módosítás a minden egyházi jogi személy által szervezhető fakultatív hitoktatást a bevett egyházak és belső egyházi jogi személyeik által szervezhető hit - és erkölcstanoktatástól.

A 48. §-hoz

Az egyházi jogi személy fogalmát cseréli a bevett egyház, illetve belső egyházi jogi személye fogalmára.

A 49. §-hoz

A hit- és erkölcstanoktatás esetében az egyházi jogi személy fogalmát cseréli a bevett egyház, illetve belső egyházi jogi személye fogalmára.

Az 50. §-hoz

A módosítás a koherencia megteremtését szolgálja.

Az 51. §-hoz

A módosítás több helyütt a vallási tevékenységet végző szervezet helyett a vallási egyesületet jelöli meg, míg egy helyen a vallási közösség helyett a jogi személyiséggel rendelkező vallási közösség fogalmát alkalmazza.

Az 52. §-hoz

Az államháztartásról szóló 2011. évi CXCV. törvény módosítása a kincstári számla vezetésének lehetőségét teremti meg az Ehtv. alapján létrejövő új egyházi kategóriák részére.

Az 53. §-hoz

A nemzeti felsőoktatásról szóló 2011. évi CCIV. törvényhez fűzött módosítás a vallási tevékenységet végző szervezet fogalmát módosítja vallási egyesületre, a koherencia megteremtése érdekében.

Az 54. §-hoz

A Büntető Törvénykönyvről szóló 2012. évi C. törvény módosítása fogalompontosítást végez a vallási tevékenységet végző szervezet helyett a vallási egyesületet alkalmazva, és ezzel megteremtve az ilyen szervezet érdekében a vallásos szertartást hivatásszerűen végző tagjának fokozott büntetőjogi védelmét.

Az 55. §-hoz

A büntetések, az intézkedések, egyes kényszerintézkedések és a szabálysértési elzárás végrehajtásáról szóló 2013. évi CCXL. törvény módosítása végigvezeti a jogszabályon az Ehtv. módosításának nyomán módosuló fogalmakat a jogszabályi koherencia megteremtése érdekében.

Az 56. §-hoz

A büntetőeljárásról szóló 2017. évi XC. törvény módosításának célja, hogy az Ehtv. módosításának nyomán módosuló fogalmat a jogszabályi koherencia megteremtése érdekében a jogszabályon átvezesse.

-----STARTING---POINT---VEGE---

Az 57. §-hoz

Hatályba léptető rendelkezéseket tartalmaz.

Az 58. §-hoz

Megjelöli a törvény sarkalatosnak minősülő rendelkezéseit.