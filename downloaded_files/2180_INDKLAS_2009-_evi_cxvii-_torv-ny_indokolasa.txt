2009. évi CXVII. törvény indokolása

a Magyar Köztársaság 2009. évi költségvetéséről szóló 2008. évi CII. törvény módosításáról

Általános indokolás

A közszolgálati műsorszolgáltatók - éves szinten több milliárd forintot kitevő - műsorterjesztési költségeinek megfizetése a médiatörvény alapján a központi költségvetés terhére történik, így az érintett médiatársaságok jelenleg nem érdekeltek a sugárzásból adódó költségeik racionalizálásában (az e célra szolgáló költségvetési előirányzatok teljesülése el is térhet a tervezettől, „felülről nyitottak”).

Részletes indokolás

Az 1-2. §-hoz

A kiegészítés takarékosabb és költséghatékonyabb döntésekre ösztönzi a közszolgálati médiumokat a műsorterjesztés terén.

A Munkaerőpiaci Alap bevételei várhatóan elmaradnak a 2009. évi előirányzattól, melyet a pénzügyi-gazdasági válság hatása mellett az adótörvények módosítása kapcsán július 1-jétől a minimálbér kétszereséig 3 százalékról 1 százalékra lecsökkent munkaadói járulékból befolyó bevétel kiesése okoz. A jogszabályok által kötelezően teljesítendő kiadások ugyanakkor várhatóan több 10 milliárd Ft-tal meghaladják a tervezett előirányzatok összegét, melyek fedezetéhez szükséges forrást az MPA sem az előző évek tartaléka, sem más kiadási előirányzatai terhére nem tudja biztosítani. Az MPA év végi likviditását a központi költségvetésbe teljesítendő befizetési kötelezettség 15 000,0 millió forinttal történő csökkentése biztosítja.

A 3. §-hoz

Az adótörvények változásának eredményeként az önkormányzati intézményrendszerben - így a közoktatásban is - 2010. január 1-jétől 5 százalékponttal csökken a munkáltatói járulékfizetési kötelezettség, valamint megszűnik a tételes egészségügyi hozzájárulás (EHO).

A közoktatási feladatellátás központi költségvetési finanszírozása - mind a normatívák fajlagos értékei, mind azok igénybevételi feltételei - a tanévváltáshoz kapcsolódnak.

A 4. §-hoz

A 2009. évi jövedelemkülönbség mérséklés elszámolása során véglegezett beszámítási összeg egy részének visszaigénylésére 2010. helyett 2011-ben nyílik lehetőség, úgy azonban, hogy a mértéke a korábbi 25%-ról 35%-ra növekszik.

Az 5-6. §-hoz

Annak érdekében, hogy a járulékmérséklés és az EHO megszűnés hatása 2010-től érvényesüljön, e törvény közoktatási normatívái csak 2009. december 31-éig maradnak hatályban.

Az adótörvények változásának az önkormányzati közoktatást érintő hatása 26,7 milliárd forint, ami az ágazat működéséhez kapcsolódó 2010. évi normatívák fajlagos összegeiben jelenik meg - változatlan oktatásszervezési paraméterek mellett - a csatolt táblázat szerint.

A normatívák változása a 2009/2010. nevelési, illetve tanév során 2010. január 1-jétől nem indukál az intézményeknél oktatás-szervezési módosításokat.

A helyi önkormányzatok nettó finanszírozása keretében a fenntartók nettó pénzügyi pozíciója e változások következtében nem romlik.

A törvény törli a jövedelemdifferenciálódás mérséklése rendszerének 2009. évi elszámolásából adódó, a központi költségvetést terhelő visszafizetési kötelezettséget.

A járulékcsökkenés és az EHO megszűnésének hatása a helyi önkormányzati közoktatás 2010. évi finanszírozására

 Jogcím megnevezése a 2010. évi költségvetési törvényjavaslat 3. számú mellékletében

  2009. évi

  2010. évi

  Járulékcsökkenés hatása 

 

 

 fajlagos összeg (Ft)

 előirányzat(millió Ft)

 fajlagos összeg (Ft)

 előirányzat(millió Ft)

 (millió Ft)

 

 

 (1)

 (2)

 (3)

 (4)

 (5) = (2) - (4)

 15.

 Közoktatási alap-hozzájárulás

 2 540 000

 306 645,4

 2 350 000

 283 707,4

 22 938,0

 16.1.1.

 Iskolai gyakorlati oktatás a szakiskola és a szakközépiskola9-10. évfolyamán, nyelvi előkészítő évfolyam esetén10-11. évfolyamán

 38 000

 2 124,2

 35 000

 1 956,5

 167,7

 16.1.2.

 Szakmai gyakorlati képzés a szakképzési évfolyamokon

 106 000

 7 090,0

 98 000

 6 555,0

 535,0

 16.2.1.

 Gyógypedagógiai (konduktív pedagógiai) nevelés, oktatásaz óvodában és az iskolában

 239 000

 15 256,2

 224 000

 14 298,7

 957,5

 16.2.2.

 Korai fejlesztés, gondozás

 239 000

 353,0

 230 000

 339,7

 13,3

 16.2.3.

 Fejlesztő felkészítés

 322 000

 664,0

 305 000

 628,9

 35,1

 16.3.

 Nem magyar nyelven folyó nevelés és oktatás,valamint a roma kisebbségi oktatás

 43 000

 4 723,7

 40 000

 4 394,1

 329,6

 16.4.

 Nemzetiségi nyelvű, két tanítási nyelvű oktatás,nyelvi előkészítő oktatás

 68 000

 2 701,7

 64 000

 2 542,8

 158,9

 16.5.1.

 Pedagógiai programok támogatása

 228 000

 3 808,1

 210 000

 3 507,4

 300,7

 16.5.2. a)

 Pedagógiai módszerek támogatásaminősített alapfokú művészeti oktatás zeneművészeti ágon

 48 500

 3 559,7

 35 300

 3 410,2

 149,5

 16.5.2. b)

 Pedagógiai módszerek támogatásaminősített alapfokú művészeti oktatás a képző- és iparművészeti, a táncművészeti, a szín- és bábművészeti ágon, valamint a zeneművészeti ágon csoportos főtanszakos zeneoktatásban

 19 000

 874,2

 13 800

 837,5

 36,7

 16.6.1.

 Középiskolába, szakiskolába bejáró tanulók ellátása

 18 000

 2 836,2

 15 300

 2 717,1

 119,1

 16.6.2.

 Intézményi társulás óvodájába, általános iskolájába járó gyermekek, tanulók támogatása

 42 800

 8 778,4

 36 300

 8 409,7

 368,7

 17.3.

 Kollégiumi, diákotthoni lakhatási feltételek megteremtése

 177 000

 8 326,1

 165 000

 7 761,6

 564,5

 Összesen:

 

 367 740,9

 

 341 066,6

 26 674,3