1998. évi XXXIX. törvény indokolása

a társadalombiztosítás pénzügyi alapjainak és a társadalombiztosítás szerveinek állami felügyeletéről

-----STARTING---POINT---ALTALANOS--- 

Az Alkotmánybíróság határozatában megállapította, hogy a társadalombiztosítási önkormányzatok nem rendelkeznek a közhatalmi feladataik ellátásához szükséges alkotmányos legitimációval. Ugyanitt megállapítja, hogy az államnak nincs alkotmányos kötelezettsége a társadalombiztosítás önkormányzati formában való működtetésére, hanem a feladat megoldásához sokféle alkotmányos eszköz áll a rendelkezésére.

A fennálló alkotmányellenes helyzet orvoslása kiemelt fontosságú feladat. Arra való tekintettel, hogy a társadalombiztosítási önkormányzatok működése nem váltotta be a felállításukhoz fűzött reményeket a törvény célszerűségi szempontból a igazgatási szervezet kormány általi irányítását és az elkülönített állami pénzalapok kormány általi felügyeletét rendeli el.

-----STARTING---POINT---RESZLETES---

Az 1. §-hoz

Az alapok felügyelete, és az igazgatási szervek irányítása állami feladat. Ennek ellátására a törvény a kormányt hatalmazza fel, az általa kijelölt személy útján.

A 2. §-hoz

Az Országos Nyugdíjbiztosítási Főigazgatóságot és az Országos Egészségbiztosítási Pénztárat a társadalombiztosítás önkormányzati igazgatásáról szóló törvény az önkormányzatok hivatali szervévé tette. Az új irányítási rendszer miatt szükséges a két igazgatási szervezet jogi helyzetének rendezése.

A 3. §-hoz

A felügyeleti rendszer változása kapcsán rendelkezni szükséges az alapokhoz és a biztosítási önkormányzatok tulajdonába tartozó vagyonról. A törvény a vagyonnal való rendelkezési jog megváltoztatásán túl, nem változtatja meg a vagyonnal való rendelkezés szabályait.

A 4-7. §-hoz

A két igazgatási szervezet jogi státusának változása miatt szükséges a törvényben felsorolni felépítésüket, feladat- és hatáskörüket. A törvény az eddigi feladat- és hatáskörökhöz képest lényegi változást nem tartalmaz.

A 8-9. §-hoz

A rendelkezések a társadalombiztosítási kifizetőhelyekről szóló szabályokat emelik át, aktualizált formában. Ennek a rendszernek a fenntartása az ellátások zavartalan folyósítása miatt szükséges.

-----STARTING---POINT---VEGE---

A 10-20. §-hoz

A záró- és hatályba léptető rendelkezések az érintett törvényeken vezetik át a megváltozott felügyeleti- és irányítási rendszerből fakadó változásokat. A kormány feladata, hogy a további szükséges módosításokat 90 napon belül terjessze az Országgyűlés elé.