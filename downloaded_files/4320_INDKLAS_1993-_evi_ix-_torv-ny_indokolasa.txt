1993. évi IX. törvény indokolása

a Magyar Köztársaság 1993. évi költségvetéséről szóló 1992. évi LXXX. törvény módosításáról

A javasolt 3 hónap helyett az államháztartási törvény 2 hónapos határidőt ad az önkormányzatoknak arra, hogy az elfogadott költségvetésükről a költségvetési törvény kihirdetése után az államháztartási mérlegrendszernek megfelelően tájékoztassák a kormányt. Ez a határidő 1993. február 28-án jár le.

Az önkormányzatok mind a mai napig nem kapták meg a fenti tájékoztatáshoz szükséges formanyomtatványt és kitöltési útmutatót.

Ezen határidő elmulasztása azzal a következménnyel jár, hogy az önkormányzatok mindaddig nem kapják meg a havonta folyósítandó normatív állami támogatást, ameddig információszolgáltatási kötelezettségüknek nem tesznek eleget. Az önkormányzatok önhibájukon kivül - a kormány mulasztása miatt - nem jutnának hozzá a részükre jogosan járó pénzösszegekhez.

Ennek elkerülése érdekében tartalmazza a javaslat a határidő meghosszabbítását, kizárólag 1993-ra.