2001. évi V. törvény indokolása

a sportról szóló 2000. évi CXLV. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

A 39. § (3) bekezdés második mondatából sajnálatos mondatszerkesztési hiba miatt az elnökség szó kimaradt, ez a törvény szövegének félreértelmezésére ad lehetőséget. A törvényhozó eredeti szándéka arra vonatkozott, hogy a MOB elnökségében az olimpiai sportágak szakszövetségei által delegált személyek számának meg kell haladnia a MOB elnöksége taglétszámának 50%-át. A Stv. azonban úgy értelmezhető, mintha a MOB tagságának 50%-a lenne az irányadó létszám.

A 73. § (6) bekezdés módosítását az indokolja, hogy az új Sporttörvény megszavazásával - egy kapcsolódó módosító indítvány elfogadása által - megváltozott az olimpiai járadék számításának módja. A korábban kialakult gyakorlattól eltérően az olimpiai járadék meghatározásának alapja az országos szintű nettó nominál átlagkeresetnek megfelelő összeg lett. A korábbi szabályozás (az olimpiai járadék megállapításáról és folyósításáról szóló 70/1999. (V. 21.) Korm. rendelet) alapján az olimpiai járadékra jogosultak a nemzetgazdaságban teljes munkaidőben foglalkoztatott bérből és fizetésből élők előző évi bruttó átlagkeresetéhez viszonyítottan részesültek az olimpiai járadékból.

Az olimpiai járadék meghatározásának új szabálya miatt az olimpiai járadék összege nem csökken, de a számítási mód változásával az idei esztendőben az olimpiai járadék biztosan nem emelkedik.

Az olimpiai járadék intézménye egyszerre fejezi ki legkiválóbb sportolóink anyagi és erkölcsi elismerését. Éppen ezért az olimpiai járadék összegének emelése az erkölcsi megbecsülés szimbóluma is.

-----STARTING---POINT---VEGE---