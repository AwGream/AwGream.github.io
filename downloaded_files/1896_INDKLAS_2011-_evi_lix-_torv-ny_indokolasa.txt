2011. évi LIX. törvény indokolása

az országgyűlési képviselők javadalmazásáról szóló 1990. évi LVI. törvény módosításáról

-----STARTING---POINT---ALTALANOS--- 

A törvény célja, hogy az országgyűlési képviselők javadalmazásáról szóló 1990. évi LVI. törvény 8. §-ában szereplő szabályokat pontosítsa. A pontosítás eredményeként azok az országgyűlési képviselők, akik a központi államigazgatási szervekről, valamint a Kormány tagjai és az államtitkárok jogállásáról szóló 2010. évi XLIII. törvény (a továbbiakban: Ksztv.) hatálya alá tartozó miniszterelnöki biztos tisztséget töltenek be, kizárólag a törvény 1. § (2) bekezdése szerinti képviselői alapdíjra (az alapdíj a mindenkori köztisztviselői illetményalap hatszorosa) jogosultak.

-----STARTING---POINT---RESZLETES---

Az 1-2. §-hoz

A pontosítás eredményeként azok az országgyűlési képviselők, akik a Ksztv. hatálya alá tartozó miniszterelnöki biztos tisztséget töltenek be, kizárólag a törvény 1. § (2) bekezdése szerinti képviselői alapdíjra (az alapdíj a mindenkori köztisztviselői illetményalap hatszorosa) jogosultak.

A 3. §-hoz

A szervezett földgázpiac szabályainak pontosítására a villamos energiáról szóló 2007. évi LXXXVI. törvénnyel (a továbbiakban: VET) való párhuzamos szabályozás megteremtése érdekében kerül sor.

A 4. §-hoz

E pont a szervezett villamosenergia-piaccal kapcsolatos szabályok gyakorlati tapasztalatok során szükségessé vált módosításait tartalmazza. A módosítások a szervezett villamosenergia-piac prudens működését szolgálják. Ezen kívül e módosítás tartalmazza a 5-11. § szerinti indokok miatt szükséges módosításokat.

Mivel 2011. július 1-jei hatállyal sor kerül a fosszilis tüzelőanyaggal villamos energiát hővel kapcsoltan termelők kivezetésére a kötelező átvétel rendszeréből, szükséges a VET módosítása akként, hogy a kapcsoltan termelők számára a piaci értékesítésre való felkészülést szolgáló rendelkezések kerüljenek bevezetésre.

Az 5-11. §-hoz

A 2011. évi XXIX. törvény egyes rendelkezései hatályba lépésének 2011. október 1-jére történő elcsúsztatása szükséges azért, hogy a jogalkalmazók számára hosszabb felkészülési idő legyen. Az Európai Uniós tagságból fakadó kötelezettséget tartalmazó rendelkezések - az eredeti hatálybalépési időpontnak megfelelően - 2011. július 1-jén lépnek hatályba.

-----STARTING---POINT---VEGE---

A 12. §-hoz

A törvény hatálybalépését megállapító rendelkezés.