2008. évi LIX. törvény indokolása

a családok támogatásáról szóló 1998. évi LXXXIV. törvény módosításáról

-----STARTING---POINT---ALTALANOS--- 

A változtatás indoka, hogy a gyermekgondozási támogatás igénybevétele esetén az 53/2007. (III. 28.) Korm. rendelet szinte teljes körűvé tette a gyermek, napi 5 órát meg nem haladó, nappali intézményben történő elhelyezését, az időkorlát alóli kivételek megfogalmazásával. Ezzel a rendkívül érdemi intézkedéssel minden olyan gyermek számár a megteremtette a nappali ellátás lehetőségét, akinek a közösségre és a szakszerű ellátásra szüksége van.

Így már csak azon estekben áll fenn a korlátozás, ahol - időnként vagy rendszeresen - a szülő számára, de a gyermek érdekében lenne fontos a nappali intézmény nyújtotta segítség.

Gyakori példa, a több gyermekes szülő problémája, amikor a kisiskolás gyermeket délután különfoglalkozásra kíséri, miközben az óvodából a délutáni alvás előtt kénytelen elhozni a kisebbet, hogy aztán őt is magával vihesse. Úgy véljük, hogy a korlátozás teljes feloldása indokolt.

A „főállású anyaság” intézményét, nem azért hozta létre a törvényalkotó, hogy mintegy „megfizesse” a gyermek kizárólag otthon történő nevelését, kiváltva ezzel a nappali intézményi helyeket, hanem azért, mert értékeli, hogy mennyire fontos a kisgyermekkorban a szülő, túlnyomórészt az édesanya osztatlan figyelme, különösen akkor, ha a családban több kisgyermeket is nevelnek.

Amikor az ország sanyarú demográfiai helyzete felett érzett jogos aggodalommal keressük a bátrabb gyermekvállalásra ösztönző megoldásokat, akkor ezekről az inkább csak gesztus értékű, de a kisgyermekes családok számára nagyon lényeges feltételekről sem feledkezhetünk meg.

-----STARTING---POINT---RESZLETES---

-----STARTING---POINT---VEGE---