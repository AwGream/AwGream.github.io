2021. évi XII. törvény végső előterjesztői indokolása

az Eszterházy Károly Egyetem fenntartói jogának az Egri Főegyházmegye részére történő átadásáról és az ehhez kapcsolódó vagyonjuttatásról

-----STARTING---POINT---ALTALANOS--- 

A Kormány az Eszterházy Károly Egyetem (a továbbiakban: Egyetem) szenátusának kezdeményezésére támogatja az Egyetem fenntartóváltását. A fenntartóváltással az Egyetem a Magyar Katolikus Egyház oktatási intézményévé válik és az Egri Főegyházmegye fenntartásába kerül. A fenntartóváltással egy időben kerül sor a feladatellátáshoz kapcsolódó vagyon átadására.

A nemzeti vagyonról szóló 2011. évi CXCVI. törvény (a továbbiakban: Nvtv.), valamint az állami vagyonról szóló 2007. évi CVI. törvény (a továbbiakban: Vtv.) szerint állami vagyon tulajdonjogát átruházni csak törvényben meghatározott feltételekkel és esetekben, főszabály szerint csak törvény rendelkezése alapján lehet.

Az Nvtv. és a Vtv. rendelkezéseire figyelemmel a vagyonjuttatásra e törvény rendelkezéseivel kerül sor.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1-2. §-hoz

Az Egyetem fenntartói jogainak átadása a nemzeti felsőoktatásról szóló 2011. évi CCIV. törvény rendelkezései alapján történik.

A 3. §-hoz

Az Eszterházy Károly Egyetem Gyakorló Általános, Közép-, Alapfokú Művészeti Iskola és Pedagógiai Intézet fenntartói joga, továbbá az Eszterházy Károly Egyetem tulajdonában álló gazdasági társaságok, intézményi társaságok tulajdonjoga kapcsán is rendelkezni szükséges a fenntartóváltás okán.

A 4-5. §-hoz

Az Nvtv., a Nemzeti Földalapról szóló 2010. évi LXXXVII. törvény és a Vtv. rendelkezései alapján az Egri Főegyházmegye szociális, oktatási, kulturális és hitéleti feladatainak elősegítése érdekében a feladatellátáshoz kapcsolódó ingatlanok az Egri Főegyházmegye részére tulajdonba adásra kerülnek. Az Eszterházy Károly Egyetem vagyonkezelésében lévő, állami tulajdonú ingó vagyontárgyak, immateriális javak e törvény erejénél fogva az Egri Főegyházmegye tulajdonába kerülnek.

A 6. §-hoz

A közfeladat ellátása érdekében szükséges az ingatlanok helyzetének rendezése.

A 7. §-hoz

Szükséges az ingatlanok helyzetének rendezése.

-----STARTING---POINT---VEGE---

A 8. §-hoz

Hatályba léptető rendelkezés.

A 9. §-hoz

Sarkalatossági záradék.