1998. évi II. törvény indokolása

a sportról szóló 1996. évi LXIV. törvény módosításáról

-----STARTING---POINT---ALTALANOS--- 

A sportról szóló 1996. évi LXIV. törvény értelmező rendelkezései szerint „sporttevékenység: meghatározott szabályok szerint időtöltésként vagy versenyszerűen végzett testedzés, szellemi gyakorlat, amely az egyetemes kultúra része, és magában foglalja mind a szabadidősport, mind a versenysport művelését” (1. § 1. pont). Ennek megfelelően a törvény hatálya kiterjed a nagy hagyományokkal, kiemelkedő nemzetközi eredményekkel és népes igazolt versenyzői gárdával rendelkező sakksportra is. Ugyanakkor azonban nincsenek ezzel összhangban a sportági szakszövetségekről szóló rendelkezések. Ezt a minősítést a hatályos törvény akkor adja meg és a köztestületként való működést akkor biztosítja, ha az adott sportág szövetsége megfelel a 14. § (1) bekezdésében felsorolt feltételeknek. Ezek között azonban található olyan is, amely indokolt lehet a fizikai sportágaknál, de amelyet a Magyar Sakkszövetség rajta kívül álló okból nem teljesíthet. A sakkozás különleges helyzetére tekintettel ugyanis a Nemzetközi Sakkszövetség (FIDE) nem tagja az AGFIS-nak és nem szerepel a NOB által elismert olimpiai sportágak között sem.

Ha a törvény hatálya általában kiterjed a sakksportra, akkor semmi sem indokolja, hogy a Magyar Sakkszövetség ne működhessék a törvény szerinti módon sportági szakszövetségként. Az ellentmondás feloldása érdekében indítványozzuk, hogy a törvény egészüljön ki úgy, hogy az AGFIS-tagság mellett a FIDE-tagság is biztosítsa a sportági szakszövetségi elismerést.

-----STARTING---POINT---RESZLETES---

-----STARTING---POINT---VEGE---