2006. évi LVI. törvény indokolása

az országgyűlési képviselők tiszteletdíjáról, költségtérítéséről és kedvezményeiről szóló 1990. évi LVI. törvény módosításáról

-----STARTING---POINT---ALTALANOS--- 

A törvény célja és benyújtásának indoka, hogy az országgyűlési képviselők maguk is hozzájáruljanak ahhoz a célkitűzéshez, melynek lényege a költségtakarékosabb állam megvalósítása. E célkitűzés magában foglalja, hogy csökkenjenek azok a juttatások, amelyek megilletik az Országgyűlés tisztségviselőit, a bizottsági rendszer egyszerűsítésével csökkenjen a bizottsági munka költsége és ésszerűbbé, életszerűbbé váljon a képviselői munkával kapcsolatos költségek megtérítése.

-----STARTING---POINT---RESZLETES---

Az 1. §-hoz

A jelenlegi szabályozás szerint az Országgyűlés alelnökei a minisztereket megillető juttatásokra jogosultak. Az új szabályozás a kisebb költséggel járó miniszterhelyettesi juttatásban részesíti az alelnököket.

A 2. §-hoz

Ahhoz a főszabályhoz igazodóan, hogy egy képviselő egy bizottság tagja legyen, állapítja meg a törvény a bizottsági tagsággal járó juttatást, továbbá csökkenti a második bizottsági tagsággal és a „kiemelt” bizottsági tagsággal járó pótdíjat. Csökken az IPU elnökének és alelnökeinek járó tiszteletdíj és megszűnik a vezetőségi tagok tiszteletdíja.

A 3. §-hoz

A rendelkezés differenciáltabbá, összességében költségtakarékosabbá teszi a költségtérítési átalányt és felére csökkenti azoknak a díjazását, akik egyéb tisztségük ellátása kapcsán költségtérítésben részesülnek.

A 4. §-hoz

A központi államigazgatási szervekről, valamint a Kormány tagjai, az államtitkárok jogállásáról szóló törvényből következő módosítás.

-----STARTING---POINT---VEGE---

Az 5. §-hoz

A rendelkezés megszünteti a képviselőknek azt a jogosultságát, hogy a közforgalmú tömegközlekedési eszközöket ingyenes vehessék igénybe.