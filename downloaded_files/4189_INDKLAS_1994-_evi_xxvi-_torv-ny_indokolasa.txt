1994. évi XXVI. törvény indokolása

a helyi önkormányzatok 1994. évi új induló címzett támogatásáról, továbbá a helyi önkormányzatok címzett és céltámogatási rendszeréről szóló 1992. évi LXXXIX. törvény kiegészítéséről

-----STARTING---POINT---ALTALANOS--- 

1994. évben címzett- és céltámogatásra összesen 33 milliárd forint fordítható. Ennek közel 90%-át - 29 milliárd forintot - a folyamatban lévő beruházások támogatási igénye köti le.

Az ez évi döntési lehetőség 4 milliárd forint.

Ezt az összeget terheli - az 1994. évi költségvetési törvény szerint - három támogatandó célra benyújtott és jogosult céltámogatási igények 1994. évi üteme (3,2 milliárd forint). Ennek figyelembevételével új induló címzett támogatásra mindössze 0,8 milliárd forint fordítható. Az önkormányzatok címzett támogatási igényeit, az éves támogatás összegeit a törvényjavaslat tartalmazza.

A helyi önkormányzatok címzett és céltámogatási rendszeréről szóló 1992. évi LXXXIX. törvény (a továbbiakban: Ctv.) melléklete alapján a céltámogatási igények bejelentésének lehetősége 1994. március 14-ével megszűnik. A törvényjavaslat határidőt állapít meg a Kormány számára az 1996. évtől érvényes támogatási célokat és az igénybejelentés feltételeit módosító törvényjavaslat kidolgozására.

-----STARTING---POINT---RESZLETES---

Az 1. §-hoz

A törvényjavaslat 1. sz. melléklete tartalmazza a helyi önkormányzatok részére - a támogatás szempontjából új induló és támogatásra javasolt beruházásaikhoz - az 1994-ben és az azt követő években járó támogatás összegét, a beruházás összköltségét és a rendelkezésre álló saját forrást, önkormányzatonkénti és címenkénti részletezésben.

Címzett támogatást a helyi önkormányzatok - a kórházfejlesztés kivételével a céltámogatott körben nem támogatott - vízgazdálkodási, egészségügyi, oktatási és kulturális önkormányzati feladatok ellátását szolgáló beruházások megvalósítására igényelhetnek. A Ctv. szerint a válsághelyzetek problémáinak kezelésére adható címzett támogatás ettől eltérő körben is

A Heves Megyei Önkormányzat fenntartásában működő Visontai Pszichiátriai Betegek Otthonának műszaki állapota miatt kialakult helyzetet a Kormány 1994. II. 24-i ülésén hozott határozatával válsághelyzetté nyilvánította és egyetértett a Füzesabonyban tervezett új beruházás 1994. évi címzett támogatással történő elkezdésével. Ennek megfelelően javasolja a Kormány e beruházás támogatását.

A 2. §-hoz

A törvényjavaslat 2. sz. melléklete tartalmazza az elutasításra javasolt 113 db címzett támogatási igény önkormányzatonkénti részletezését.

Az önkormányzatok támogatási igényének egy része nem elégíthető ki - szakmai indokoltságuk ellenére - alapvetően a pénzügyi lehetőségek miatt.

Az igények nagyobb része nem támogatható, mivel a dokumentumok hiánya miatt nem felel meg a törvényben előírt feltételeknek.

Az igények harmadik része a célokat tekintve nem illeszthető be a Ctv. szerinti fejlesztések körébe.

A 3. §-hoz

A Ctv. 4. §-ának (3) bekezdése szerint a törvény melléklete tartalmazza a céltámogatási rendszerben 1993-1995. évekre vonatkozó támogatási célokat és az igénybejelentés feltételeit. A támogatási igények melléklet alapján történő bejelentésének lehetősége 1994. március 14-ével megszűnik.

Az igénybejelentések folyamatosságának biztosítása érdekében szükséges lenne, hogy az Országgyűlés 1994. március 14-ig döntsön az 1996. évtől támogatható célokról és az igénybejelnetés feltételeiről. A következő parlamenti ciklusra kiható döntésre tekintettel célszerű, ha ebben a kérdésben - a Ctv. megfelelő módosításával - a választásokat követően megalakuló Országgyűlés határoz.

E döntés meghozatalára legkorábban 1994. második félévében kerülhet sor. Ebből következően az önkormányzatok számára egyértelművé kell tenni, hogy az 1996. évi céltámogatási igények bejelentésére csak a fent említett kérdéseket szabályozó törvényben meghatározásra kerülő időponttól nyílik lehetőség.

-----STARTING---POINT---VEGE---