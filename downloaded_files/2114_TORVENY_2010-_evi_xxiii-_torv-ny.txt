2010. évi XXIII. törvény

a polgármesteri tisztség ellátásának egyes kérdéseiről és az önkormányzati képviselők tiszteletdíjáról szóló 1994. évi LXIV. törvény módosításáról

1. § (1) A polgármesteri tisztség ellátásának egyes kérdéseiről és az önkormányzati képviselők tiszteletdíjáról szóló 1994. évi LXIV. törvény (a továbbiakban: Pttv.) 13/A. § (1) bekezdés felvezető szövege helyébe a következő rendelkezés lép:

„13/A. § (1) Öregségi nyugdíjra jogosult az a polgármester - az egyéb jogosultsági feltételek esetén -, akinek a megbízatása a 2. § (1) bekezdés a) vagy c) pontja szerint szűnik meg, feltéve, hogy”

(2) A Pttv. 13/B. § (1) bekezdése helyébe a következő rendelkezés lép:

„13/B. § (1) Közszolgálati járadékra jogosult az a foglalkoztatási jogviszonyban álló polgármester, akinek a megbízatása a 2. § (1) bekezdés a) vagy c) pontja szerint szűnik meg, feltéve, hogy legalább három választási ciklus - de legalább tizenegy év - során foglalkoztatási jogviszonyban polgármesteri vagy foglalkoztatási jogviszonyban alpolgármesteri tisztséget tölt be, és a foglalkoztatási jogviszonyának megszűnését követő tizenkettedik naptári év végéig a Tny.-ben meghatározott öregségi nyugdíjkorhatárt, illetve a korkedvezménnyel csökkentett, reá irányadó korhatárt eléri, s megfelel a Tny. egyéb jogosultsági feltételeinek.”

-----STARTING---POINT---VEGE---

Záró rendelkezések

2. § (1) Ez a törvény a kihirdetését követő első hónap első napján lép hatályba.

(2) E törvény hatálybalépését követő napon hatályát veszti e törvény 1. §-a.

(3) Az a polgármester, akinek a tisztsége a Pttv. 2. § (1) bekezdés c) pontja alapján 2009. évben szűnt meg, az öregségi nyugdíjra, a közszolgálati járadékra való jogosultsági igényéről e törvény hatálybalépését követő három hónapon belül dönthet.