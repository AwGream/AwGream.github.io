2007. évi LXII. törvény indokolása

az általános forgalmi adóról szóló 1992. évi LXXIV. törvény módosításáról

-----STARTING---POINT---ALTALANOS--- 

2007. június 30-ig az Európai Unió tagállamainak az elektronikus vámszolgáltatás kialakításáról szóló hosszú távú fejlesztési stratégia alapján létre kell hozniuk, és üzemszerű működésbe kell állítaniuk a kiviteli vámeljárások számítógépes támogatását megvalósító Kiviteli Ellenőrzési Rendszert. Ez a rendszer külön szabályozza a vámhivatalok egymás közötti és a gazdálkodók és a vámhivatalok közötti folyamatokat. A rendszer keretében a vámhivatalok között elektronikus úton történik az adatcsere, így a kiléptető vámhivatal elektronikus üzenetet küld a kiviteli vámhivatal részére a kiléptetés megtörténtéről. A gazdálkodó és a vámhivatal közötti eljárás egyelőre papíralapú marad. A kiviteli árunyilatkozat benyújtása továbbra is az Egységes Vámokmánnyal (EV) történik, azonban a termék harmadik országba történő kiléptetésének igazolása a meghatározott időpontot követően már csak akkor történik az EV harmadik példányával, ha a kiviteli vámeljárást és a kiléptetést végző vámhivatal ugyanaz, illetve, ha üzemzavar lépne fel. Egyéb esetekben a vámeljárást kezdeményező gazdálkodó az EV hármas sorszámú példánya helyébe lépő, megfelelően hitelesített Kiviteli Kísérő Okmányt (KKO) kapja vissza kérésre. Tekintettel arra, hogy az áfa-raktárakról szóló szabályozás nevesítette az EV hármas számú példányát, szükséges ezt úgy módosítani, hogy az magában foglalja mind az EV hármas számú példányát, mind a KKO-t, illetve az egyéb lehetséges kiléptetési igazolásokat.

-----STARTING---POINT---RESZLETES---

-----STARTING---POINT---VEGE---