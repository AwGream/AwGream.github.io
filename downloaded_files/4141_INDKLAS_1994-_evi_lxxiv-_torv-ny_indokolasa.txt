1994. évi LXXIV. törvény indokolása

a Magyar Köztársaság Alkotmányáról szóló 1949. évi XX. törvény módosításáról

INDOKOLÁS

Az Alkotmány 32/A. §-ának (4) bekezdése az Alkotmánybíróság tagjainak megválasztását szabályozza. A Javaslat azt célozza, hogy a testület létszáma tizenegy főre csökkenjen. Az Alkotmánybíróság teljes ülésben, valamint háromtagú tanácsban jár el. Az Alkotmánybíróság működésének eddigi tapasztalatai azt mutatják, hogy a tizenegy tagból álló testület elegendő lenne a feladatok ellátására. Az ennél nagyobb létszán (az Alkotmány által előírt tizenöt fő) - szervezési okok miatt - a teljes ülések döntési képességét hátrányosan befolyásolná, illetve a háromtagú tanácsok működésének összehangolását nagymértékben megnehezítené. A javasolt létszám nemzetközi összehasonlításban is megfelelő.