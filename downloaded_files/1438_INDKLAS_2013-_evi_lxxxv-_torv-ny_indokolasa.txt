2013. évi LXXXV. törvény indokolása

Magyarország helyi önkormányzatairól szóló 2011. évi CLXXXIX. törvény módosításáról

-----STARTING---POINT---ALTALANOS--- 

Az önkormányzat hatáskörébe tartozó feladatok és az ehhez kapcsolódó finanszírozási rendszer az új törvényi szabályozás miatt jelentősen átalakult. A törvény célja, hogy a fent említett változásokhoz való alkalmazkodást elősegítse, és nagyobb szabadságot adjon a képviselő-testületeknek.

A törvény módosítja ezért a Magyarország helyi önkormányzatairól szóló 2011. évi CLXXXIX. törvény (a továbbiakban: Mötv.) azon rendelkezéseit, amelyek a képviselő-testületek gazdálkodási hatáskörével foglalkoznak.

-----STARTING---POINT---RESZLETES---

Az 1. §-hoz

A Mötv. 42. § 4. pontja a képviselő-testület át nem ruházható hatáskörébe helyezi az államháztartáson kívüli forrás átvételét és átadását. Ez a rendelkezés a gyakorlati alkalmazás során nehézséget okoz, mert ennek következtében indokolatlan esetekben is a képviselő-testület döntését írja elő. Az önkormányzatok általában kulturális, civil, egyházi, sport, szociális tevékenységet folytató szervezeteknek nyújtanak támogatást, és minden ilyen esetben államháztartáson kívülre történik forrás átadás. Az ilyen támogatások összege a százezer forintos tételektől a több milliós vagy több tízmilliós tételekig teljed. Indokolatlan minden egyes esetben előírni a képviselő-testület döntési hatáskörét. Ezért a rendelkezés kiveszi az át nem ruházható hatáskörök közül az államháztartáson kívüli forrás átvételét és átadását, egyúttal az átláthatóság érdekében beemeli az alapítványi forrás átvételét és átadását.

Fontos ugyanakkor szabályozni az államháztartáson kívüli forrás átvételére és átadására vonatkozó rendelkezéseket, és indokolt, hogy a képviselő-testület ezt rendeletben szabályozza, ezért a módosítás a Mötv. 41. §-át egy új bekezdéssel egészíti ki, amely ezt kötelezően előírja az önkormányzat képviselő-testületének.

Ezen rendelkezések az Alaptörvény 31. cikk (3) bekezdése alapján sarkalatos rendelkezésnek minősülnek.

-----STARTING---POINT---VEGE---

A 2. §-hoz

Hatályba léptető rendelkezést tartalmaz.