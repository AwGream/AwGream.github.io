1995. évi LXX. törvény indokolása

a helyi önkormányzatokról szóló 1990. évi LXV. törvény kiegészítéséről

-----STARTING---POINT---ALTALANOS--- 

A helyi önkormányzatokról szóló 1990. LXV. törvény (a továbbiakban: Ötv.) 107. §-a rendelkezett a helyi önkormányzatok tulajdonába kerülő vagyonról. A helyi önkormányzatok részben e törvény alapján, a törvény erejénél fogva jutottak vagyonhoz, részben külön törvények rendelkezései szerint vagyonátadási eljárás keretében. Ilyen külön törvény volt az egyes állami tulajdonban lévő vagyontárgyak önkormányzatok tulajdonába adásáról szóló 1991. évi XXXIII. törvény.

Az Ötv. 107. § (1) bekezdésének c) pontja az állam tulajdonából az önkormányzatok tulajdonába kerülő vagyontárgyak körét jelölte meg. Ennek értelmében az állam tulajdonából az önkormányzatok tulajdonába kerülnek a lakossági szükségleteket kielégítő közművek építményei, vonalas létesítményei, berendezései a település határán belül az állam kizárólagos tulajdonába tartozó létesítmények kivételével. Az említett vagyonátadási törvény alapján e körből a viziközművek kerültek önkormányzati tulajdonba, de nem rendezte külön törvény az elektromos és a gázközművek helyzetét utalva arra, hogy erről később intézkedik a törvényalkotó.

Külön törvény alapján a gázenergiáról szóló törvényt is módosító 1993. évi LXXXII. törvény 4. § (3) bekezdése szerint a gázelosztó és más gázszolgáltató létesítmények megvalósításához igénybe vett lakossági és települési önkormányzati hozzájárulásnak megfelelően részvény formájában résztulajdonhoz jutottak a települési önkormányzatok. Az ezt követően önkormányzati beruházásból megvalósuló gázelosztó vezetékek pedig az önkormányzatok tulajdonában vannak.

A Ptk. az elektromos közműveket és az országos energiavezetékeket az állam kizárólagos tulajdonában tartja, így azok nem kerülhettek önkormányzati tulajdonba. A Ptk. tervezett módosítása azonban hatályon kívül helyezné az állam kizárólagos tulajdonát meghatározó rendelkezést. Ezért fontos az Ötv. 107. § (1) bekezdése c) pontjának az eredeti jogi helyzetnek megfelelő aktualizálása.

Az enerigaipar privatizációja a kizárólagos állami tulajdonra vonatkozó előírások feloldásán túlmenően szükségessé teszi az önkormányzati tulajdonszerzés kérdésének törvényi szinten való rendezését privatizációs bevételből való részesedés formájában. A javaslat azt a célt szolgálja, hogy egyrészről pótolja azt a hiányt, amit a külön törvény elmaradása okozott, másrészről egyszerűsített formában, de lehetőséget biztosítson arra, hogy az önkormányzatok a közművek tekintetében a privatizációs bevételből részesedhessenek.

A törvényjavaslatban foglalt rendelkezések, mind a villamos, mind a gázközművek tekintetében lezárják az önkormányzati tulajdoni igények kielégítésének folyamatát.

-----STARTING---POINT---RESZLETES---

-----STARTING---POINT---VEGE---

-----STARTING---POINT---VEGE---