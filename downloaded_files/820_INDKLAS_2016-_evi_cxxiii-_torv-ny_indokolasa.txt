2016. évi CXXIII. törvény indokolása

a Nemzeti Média- és Hírközlési Hatóság 2015. évi egységes költségvetésének végrehajtásáról

Általános indokolás

A Nemzeti Média- és Hírközlési Hatóság (a továbbiakban: Hatóság) a médiaszolgáltatásokról és a tömegkommunikációról szóló 2010. évi CLXXXV. törvény (a továbbiakban: Mttv.) 134. § (3) bekezdésében foglalt határidőig benyújtotta a 2015. évi - a Nemzeti Média- és Hírközlési Hatóság Médiatanácsának költségvetését is magába foglaló - egységes költségvetéséről szóló törvényjavaslat-tervezetét az Országgyűlés költségvetési ügyekben illetékes bizottságához (a továbbiakban: Bizottság).

A Bizottság a Hatóság 2015. évi egységes költségvetéséről szóló törvényjavaslatot az Országgyűlés elé terjesztette, melyet az a megtárgyalást követően a 2014. évi LXIV. törvénnyel fogadott el.

A Hatóság kiadási és bevételi főösszege 32 409,3 MFt-ban került jóváhagyásra, a Médiatanács működési költségvetését pedig 173,9 MFt összeggel hagyta jóvá az Országgyűlés.

A Médiatanács kezelésében lévő bevételek és kiadások 2015. évi főösszege 1 433,9 MFt, a jóváhagyott előirányzatok szerint.

Az Mttv. 136. § (15) bekezdése alapján, a Hatóság egységes költségvetésének mellékleteként a Médiaszolgáltatás-támogató és Vagyonkezelő Alap (a továbbiakban: MTVA) 2015. évi költségvetését 80 497,0 MFt összeggel hagyta jóvá a törvényhozó testület.

A Hatóság az Mttv. 134. § (10) bekezdésében foglaltak szerint, az egységes költségvetés végrehajtásáról zárszámadási törvényjavaslat-tervezetet készített - az MTVA éves költségvetésének végrehajtásáról szóló beszámolót tartalmazó melléklettel együtt - melyet a tárgyévet követő május 31-ig nyújt be az Országgyűlés elé, a Bizottságon keresztül.

Részletes indokolás

Az 1-4. §-hoz

A bevételek alakulása

A Hatóság teljes törvény szerinti költségvetési bevételi előirányzata 32.409,3 MFt, amely 32.749,4 MFt-tal teljesült. A főbb bevételi előirányzatok alakulásának bemutatása, illetve a 2015. évi teljesítéshez mért változásai az alábbi táblázatban kerültek összefoglalásra. Az előirányzatok részletes magyarázatai a szöveges indokolásban találhatók.

 

 

 

 

 adatok MFt-ban

 Bevételek

 Eredeti előirányzat

 Módosított előirányzat

 2015. éviteljesítés

 Eltérés a módosított előirányzat- tól

 Teljesítés%(módosított)

 Működési célú támogatások államháztartáson belülről 

 2 224,4

 2 436,2

 2 436,2

 0,0

 100,0%

 Közhatalmi bevételek

 23 518,6

 23 634,7

 24 058,8

 424,1

 101,8%

 Igazgatási szolgáltatási díjak

 299,6

 403,6

 402,7

 -0,9

 99,8%

 Frekvenciadíjak 

 18 538,0

 18 534,9

 18 081,4

 -453,5

 97,6%

 Azonosítók díja 

 2 450,0

 2 465,2

 2 460,7

 -4,5

 99,8%

 Felügyeleti díj

 2 081,0

 2 081,0

 1 999,7

 -81,3

 96,1%

 Bírság

 150,0

 150,0

 1 106,2

 956,2

 737,5%

 Késedelmi pótlék

 0,0

 0,0

 8,1

 8,1

 0,0%

 Működési bevételek

 6 349,6

 6 090,5

 5 892,7

 -197,8

 96,8%

 Szolgáltatások ellenértéke

 6,1

 6,1

 0,4

 -5,7

 6,6%

 Tulajdonosi bevételek

 0,0

 3,6

 3,5

 -0,1

 97,2%

 Kiszámlázott általános forgalmi adó

 5 670,2

 5 670,2

 5 542,1

 -128,1

 97,7%

 Kamatbevételek

 630,7

 344,5

 282,1

 -62,4

 81,9%

 Biztosító által fizetett kártérítés

 8,0

 13,0

 13,0

 0,0

 100,0%

 Egyéb működési bevételek

 34,6

 53,1

 51,6

 -1,5

 97,2%

 Felhalmozási bevételek 

 12,7

 12,7

 0,7

 -12,0

 5,5%

 Működési célú átvett pénzeszközök

 300,0

 645,3

 345,3

 -300,0

 53,5%

 Felhalmozási célú átvett pénzeszközök

 4,0

 16,0

 15,7

 -0,3

 98,1%

 Költségvetési bevételek 

 32 409,3

 32 835,4

 32 749,4

 -86,0

 99,7%

 Finanszírozási bevételek (maradvány igénybevétele)

 0,0

 38 205,6

 38 205,6

 0,0

 100,0%

 Bevételek összesen

 32 409,3

 71 041,0

 70 955,0

 -86,0

 99,9%

MŰKÖDÉSI CÉLÚ TÁMOGATÁSOK ÁLLAMHÁZTARTÁSON BELÜLRŐL

Ezen az előirányzaton az MTVA-tól a Médiatanács hivatali szervének működését biztosító forrás szerepel 2.224,4 MFt összeggel, amely az előző évivel azonos összegű támogatást tartalmaz és többek között a Médiatudományi Intézet működési költségeit is magában foglalja. Az MTVA a Médiatanács hivatali szervezetét érintő 2016. évi januári támogatási összeget még 2015-ben - a törvényi előírásoknak megfelelően - a tárgyhónapot megelőző hónapban átutalta. A korábbi években a januári esedékességű támogatást csak tárgyhóban teljesítette a februárra esedékes befizetésével együtt. A prognózis is ezen gyakorlat szerint lett kialakítva a tervezés időszakában. Előzőek következtében, ez a bevétel 131,0 MFt összegben bevételi többletként mutatkozik a vizsgált évben.

Terven felüli bevételként jelentkezett a Prémiumévek programban résztvevők juttatásainak költségvetési megtérítése (26,7 MFt), továbbá a Médiatanács 2014. évi fel nem használt maradványa (54,1 MFt), amely a Hatóság részére átutalásra került.

A teljesítés a módosított előirányzathoz viszonyítva 100%-os.

KÖZHATALMI BEVÉTELEK

Igazgatási szolgáltatási díjak

Az igazgatási szolgáltatási díjak a bevételi struktúrában kisebb nagyságrendet képviselnek, amelyek az eredetileg tervezett 299,6 MFt-tal szemben 402,7 MFt összeggel teljesültek. A módosított előirányzathoz (403,6 MFt) viszonyítva, a teljesítés 0,2%-os elmaradást mutat. A teljesítésből 159,9 MFt az elektronikus hírközlési igazgatási eljárási díjakhoz, 242,5 MFt a mozgóképszakmai hatósági és eljárási díjakhoz és 0,3 MFt a rádióamatőr vizsgadíjakhoz kapcsolódik.

Frekvenciadíjak

A 2015. évi tervezés keretét egyrészt a három, országosan meghatározó mobilszolgáltató céggel (Magyar Telekom Nyrt., Telenor Zrt., Vodafone Zrt.) 2013. szeptember 6-án aláírt hatósági szerződés módosítása, másrészt a szélessávú szolgáltatásokhoz kapcsolódó frekvenciahasználati jogosultságok értékesítése kapcsán prognosztizálható bevételek határozták meg.

A tárgyévi bevételek nagyságrendjére és pénzforgalmi ütemezésére komoly befolyással volt, hogy a három nagy mobil szolgáltató céggel és a DIGI Távközlési és Szolgáltató Kft-vel 2015. január 15-én aláírásra került az a hatósági szerződésmódosítás, melynek értelmében a számlázások és fizetések rendje egységesítésre került.

Az egységesítés érdekében folyatott egyeztetések során, a Felek abban állapodtak meg, hogy a Szolgáltatók a sávdíjat 2015. január 1-jétől negyedéves gyakorisággal fizetik. A hatósági szerződések alapján, a 2014. december 31. dátumig éves, negyedéves, illetve havi ütemezésben fizetett eddigi sávdíjak helyett, 2015. január 1-jétől negyedéves számlázási ütemezésre tért át a Hatóság.

Mobil koncessziós díjak

A három nagy mobilszolgáltató hatósági szerződések alapján, frekvenciahasználati jogosultsággal rendelkezik a 900 MHz-es és 1800 MHz-es frekvenciasávokban Magyarország teljes területén, a földfelszín tekintetében, beleértve a metróalagutakat is. A szolgáltatók a szerződésben meghatározott frekvenciasávokban az Eht. 188. § 72. pontjában foglalt meghatározás szerinti mobil rádiótelefon szolgáltatás nyújtására jogosultak.

A hatósági szerződés alapján szerzett frekvenciahasználati jogosultság szerint, a szolgáltatóknak kizárólagos joguk van arra, hogy a jogosultsággal érintett frekvenciasávokban a frekvenciahasználathoz szükséges frekvenciakijelölés és rádióengedély kiadása érdekében eljárjanak.

A módosított hatósági szerződés szerinti éves díj a GSM 900 MHz frekvenciasávban 2.036,1 MFt összegben került megtervezésre, mely pénzforgalmilag határidőre teljesült.

Az 1800 MHz-es sáv díjfizetési szempontból két fő egységre bontható, amelyeket a hatályos hatósági szerződések definiálnak. Az 1998. évben megnyert frekvenciablokkok után (mindhárom szolgáltató 2*15 MHz-es sávot nyert), a tárgynegyedévet követő negyedévben történik a számlázás és befizetés. A bevétel tervezése során figyelembe lett véve, hogy a Telenor Zrt. részére, a kettős frekvenciarendezés miatti díjkedvezmény 2014. év végén kifutott, így 2015. évtől már a magasabb díjat fizette, amely 2015. II. negyedévében jelent meg először a Hatóság bevételei között.

A Telenor Zrt. 2004. évben megnyert és 2013. októberétől használt DCS „G” blokkja után, az 1/2011. (III. 31.) NMHH rendelet szerint kell fizetni a sávdíjat. Ennek összege a 2014. évi sávrendezés és engedélyezés utáni 2*15 MHz-es blokkra 56,3 MFt/hó. A számlázás ezen a jogcímen havi ütemezésű maradt.

A szolgáltatói befizetések 2.822,9 MFt összegben, terv szerint teljesültek.

E-GSM 900 MHz sávdíj

A 2013. október 11-én módosított hatósági szerződések biztosítják a három nagy szolgáltató 2012. évben elnyert E-GSM 900 MHz frekvenciasáv blokkjainak használatát, valamint ezek határozzák meg a sávdíjak értékét. Ennek értelmében, a törvényjavaslat összeállításakor 576,0 MFt bevétellel kalkulált a Hatóság.

A módosított hatósági szerződések szerint - a többi 900 MHz-es blokkhoz hasonlóan - ebben a sávban is a tárgyidőszakot követő számlázás került bevezetésre. Ez azt jelentette, hogy 2015-ben nem történt számla kibocsátás, mivel a 2015. január 15. előtt hatályos szerződések értelmében, a 2014. évi díjak kiszámlázása és a szolgáltatók részéről történő kiegyenlítés is tárgyévben megtörtént.

UMTS pályázati frekvenciadíjak

A frekvencialekötés és -használat díjáról szóló 1/2011. (III. 31.) NMHH rendelet 2011. április 1-jei hatállyal módosította az UMTS frekvenciasáv után fizetendő díjakat. Megszűnt a felhasznált csatornák darabszámától függő díj, a szolgáltatóknak havonta kizárólag sávdíjat kell fizetniük, mely az egységdíj, az értékesített frekvenciasávok szélessége és az arra vonatkozó sávszorzó szorzataként képződő havi fix összeg.

A korábban alkalmazott negyedéves számlázás helyébe a havi fix összegű kiszámlázás lépett, mert már nem kell a szolgáltatók havi adatközlésére várni. Előzőek okán, a használt sáv után a szolgáltatók már egységesen, a sávszélesség alapján fizetik a díjat, amely beruházás ösztönző lépésként minősíthető.

A módosított hatósági szerződés e feltételeket nem változtatta meg, a sávszorzó azonban a díjrendelet módosítása kapcsán 50%-kal csökkent, így 2014. évtől a korábbi évekhez képest, a bevételeink ezen a jogcímen feleződtek. A sávdíj mértéke 2014. január 1. óta nem változott. A fenti indokok alapján, ezen frekvencia sávval kapcsolatban, jól meghatározható bevétel tervezhető, mely 2.025,0 MFt összegben terv szerint teljesült.

Egyéb frekvenciadíjak

Ezen a jogcímen összevontan az alábbi frekvenciasávok használatából származó bevételek szerepelnek:

- műsorszórás

- URH professzionális felhasználások

- mikrohullámú pont-pont és pont-multipont felhasználások

- 26 GHz-es blokkgazdálkodású sávdíjak

- egyéb - máshová nem sorolható - felhasználások.

A 2.776,5 MFt összegű módosított előirányzattal szemben a teljesülés 2.745,9 MFt volt, ami mindössze 30,6 MFt elmaradást jelent, így az előirányzat 99,9%-ban teljesült.

2014. évi pályázat frekvenciadíjai

A Hatóság a tervezés időszakában az alábbi - sikeresen lezárult pályáztatás útján értékesített - frekvenciasávok használatából, összesen 8.451,5 MFt bevételt prognosztizált.

A 450 MHz sáv

A sávot 2014. évben az MVM Net Zrt. nyerte meg. A cég alapvetően a kormányzat részére kíván távközlési szolgáltatást nyújtani a hálózat kiépítése után, melynek ütemezését és főbb jellemzőit a hatósági szerződés rögzíti.

A szolgáltató nem tudta tartani az ütemtervet. Ennek hiányában azonban az 50%-os kormányzati szolgáltatás után járó díjkedvezmény nem volt megadható számára. A tervezés szerint, 132,8 MFt bevétel lett megbecsülve, figyelembe véve a várható kiépítési időt. A valóságban azonban továbbra sem épült ki a teljes hálózat, így nem indult meg a kormányzati szolgáltatás sem. Ennek következtében, az éves teljesülés 243,5 MFt összeggel realizálódott ebben a spektrumban.

800, 900, 1800 és 2600 MHz sávok

A hatósági szerződések értelmében, összesen 8.212,5 MFt bevétel lett megtervezve, mely 8.208,0 MFt összeggel, csaknem 100%-ban teljesült.

A frekvenciadíjak a módosított előirányzat 97,6%-ában teljesültek.

Azonosítók díja

2015-ben az azonosító használati díjak jogszabályi hátterében nem történt változás. Szintén változatlan jogszabályi környezetben került sor a működő elektronikus hírközlési szolgáltatók előfizetői számának növekedésével kapcsolatos, valamint az új, piacra lépő szolgáltatók igényei szerinti új azonosító kijelölésekre. Ugyanakkor a nagyszámú azonosítót használó szolgáltatók felelős azonosító gazdálkodásának, valamint egyes szolgáltatók tevékenységének megszűnése következtében, 2015-ben is jelentős azonosító visszavonások, illetve számmező átadások történtek. Mindezek ellenére, minimális használati díjbevétel növekedés történt. Annak ellenére, hogy az engedélyezéssel kapcsolatos kérelmek és a hivatalból indított eljárások száma kevesebb volt az előző évinél, az előirányzott használati díjbevétel teljesült.

A módosított előirányzathoz viszonyítva, mindössze 0,2%-kal alacsonyabb bevételt ért el a Hatóság. A befolyt 2.460,7 MFt nagyságrendjében igazodik az elmúlt évek összegeihez.

Felügyeleti díj

Felügyeleti díj vonatkozásában a tervezettnél 81,3 MFt-tal alacsonyabb teljesítés realizálódott, mely döntő mértékben a szolgáltatók számának csökkenésével, valamint az általános fizetési fegyelem ingadozásával magyarázható.

Fontos megjegyezni, hogy nincs arányban a szolgáltatók számának csökkenése a befizetett díj csökkenésével, ennek oka, hogy az ingadozást okozó szolgáltatók olyan kis bevétellel rendelkeznek, hogy az ez alapján fizetendő díj az összbevételt érdemben nem befolyásolja.

A teljesítés a módosított előirányzathoz viszonyítva 96,1%-ot reprezentál.

Bírság

Ezen a jogcímen 1.106,2 MFt bevételt realizált a Hatóság, mely több mint hétszerese a módosított előirányzatnak. A bírság nagyságrendje a tervezéskor nehezen becsülhető, mivel a kirótt bírságok nagymértékben függenek a szolgáltatói jogkövetés betartásától.

Késedelmi pótlék

Az államháztartás számviteléről szóló 4/2013. Korm. rendelet (a továbbiakban: Ász. Korm. rendelet) értelmében, az adók, díjak módjára behajtható bevételekhez kapcsolódó késedelmi pótlékot a közhatalmi bevételek között kell kimutatni, így ezen a jogcímen, terven felül 8,1 MFt bevétel keletkezett.

Összességében a közhatalmi bevételek előirányzatai a 23.634,7 MFt módosított előirányzathoz képest 424,1 MFt-tal magasabb szinten 24.058,8 MFt-ban realizálódtak, mely 1,8%-os többletet jelent.

A közhatalmi bevételek alakulását összegében és struktúrájában az alábbi táblázat és grafikon szemlélteti:

 

 

 

 

 adatok MFt-ban

 

 Előirányzat

 

 

 Bevételek

 Eredeti

 Módosított

 Teljesítés

 Teljesítés%(módosított)

 Igazgatási szolgáltatási díjak

 299,6

 403,6

 402,7

 99,8%

 Frekvenciadíjak 

 18 538,0

 18 534,9

 18 081,4

 97,6%

 Azonosítók díja 

 2 450,0

 2 465,2

 2 460,7

 99,8%

 Felügyeleti díj

 2 081,0

 2 081,0

 1 999,7

 96,1%

 Bírság

 150,0

 150,0

 1 106,2

 737,5%

 Késedelmi pótlék

 0,0

 0,0

 8,1

 0,0%

 Közhatalmi bevételek összesen

 23 518,6

 23 634,7

 24 058,8

 101,8%

MŰKÖDÉSI BEVÉTELEK

Szolgáltatások ellenértéke

Ezen a soron lett megtervezve a tárgyi eszközök bérbeadásából származó bevétel, mely a Hatóságnál nem releváns, így az 6,1 MFt összegben szerepelt a módosított előirányzaton, melyre a teljesítés mindössze 0,4 MFt volt.

A teljesítés a módosított előirányzathoz viszonyítva 6,6%-os.

Tulajdonosi bevételek

Az idei évben új jogcímként jelent meg a Tulajdonosi bevétel ahol 3,5 MFt bevétel jelentkezett. A terven felüli bevétel az alábbi indokkal magyarázható:

Az Interszputnyik Nemzetközi Űrtávközlési Szervezetnek Magyarország alapító tagja, az azt létrehozó nemzetközi szerződést a magyar jogba az INTERSZPUTNYIK Nemzetközi Űrtávközlési Rendszer és Szervezet létrehozásáról szóló megállapodás kihirdetéséről szóló 1972. évi 23. törvényerejű rendelet emelte be.

A törvény 7. § (5) bekezdése szerint, a végrehajtásához szükséges intézkedésekről, valamint az INTERSZPUTNYIK Nemzetközi Űrtávközlési Szervezet Tanácsában és Üzemeltetési Bizottságában Magyarország képviseletéről a Nemzeti Média- és Hírközlési Hatóság elnöke gondoskodik.

A törvény 6. §-ában szereplő nemzetközi szerződés az Interszputnyik Üzemeltetési Megállapodás 7. Cikk 4. pontja alapján a Szervezet az előző pénzügyi évre a garantált osztalékot és a kiegészítő osztalékot egyidejűleg fizeti meg a Bizottság jóváhagyását követően az aktuális pénzügyi év vége előtt.

A Szervezet a 2013-2014. évre esedékes osztalékot idén már az NMHH részére továbbította.

Általános forgalmi adó

Az általános forgalmi adó bevételek az adóköteles bevételek után befolyt áfa összegét tartalmazzák, a 2015. évre érvényes 27%-os kulccsal. Adóköteles bevételek a frekvenciadíjak, az azonosítók díja, a felhalmozási bevételek és a pályázati részvételi díj.

A kiszámlázott díjak általános forgalmi adó tartalma a módosított előirányzat 5.670,2 MFt-os összegével szemben 5.542,1 MFt-ban teljesült. Ez 2,3%-os elmaradást jelent, melynek oka az adóköteles bevételek elmaradása.

Kamatbevételek

Az államháztartásról szóló 2011. évi CXCV. törvény adta lehetőséggel élve, a Hatóság a működésére igénybe nem vett tartalékait diszkontkincstárjegy vásárlásával a Magyar Államkincstárnál lekötheti. Az ideiglenesen szabad pénzeszközöknek diszkontkincstárjegy vásárlása útján realizált kamatbevétele a tárgyévben a 344,5 MFt módosított előirányzattal szemben, döntően a jegybanki alapkamat folyamatos csökkentésére tekintettel, 282,1 MFt összegben teljesült, mely 18,1%-os elmaradást mutat.

Biztosítók által fizetett kártérítési bevételek

Az Ász. Korm. rendelet értelmében, ezt a jogcímet 2015. évtől külön soron kell nyilvántartani. Bázis alapon tervezve, a Hatóság 8,0 MFt bevételt irányozott elő, mellyel szemben a teljesülés a módosított előirányzattal megegyezően 13,0 MFt összegben, 100%-ban teljesült.

Egyéb működési bevételek

Ezen a soron a kötbérből, kártérítésből, késedelmi kamatból (a dolgozók részére nyújtott lakásépítési célú hitelek esetleges késedelmes fizetéséből adódó késedelmi pótlékok jelennek meg ezen a jogcímen), valamint a frekvencia tenderek pályázati részvételi díjából származó bevételek szerepelnek, melynek összege előre pontosan nehezen tervezhető.

A teljesítés a módosított előirányzathoz viszonyítva 97,2%-os.

FELHALMOZÁSI BEVÉTELEK

Ezen a jogcímen jelenik meg a felesleges és az elhasználódott eszközök selejtezését követő értékesítésből, továbbá a lecserélt gépjárművek eladásából származó bevétel.

A 12,7 MFt módosított előirányzathoz viszonyítva, a teljesítés mindössze 0,7 MFt volt, mely 94,5%-os elmaradást jelez, mivel a tervezett gépjármű értékesítés 2016. évre áthúzódott.

MŰKÖDÉSI CÉLÚ ÁTVETT PÉNZESZKÖZÖK

A Hatóság médiatudatossági kezdeményezése a „Bűvösvölgy projekt”, amelyet 2015. évben a TÁMOP finanszírozott.

Európai viszonylatban is egyedülálló ez a médiaértés-oktató központ, ahol a fiatalok valódi részeseivé válhatnak a média működésének, és a megszerzett tapasztalatokon keresztül tanulhatják meg, hogyan tájékozódhatnak biztonságosan az új médiakultúra univerzumában.

A 345,3 MFt-os teljesítés a módosított előirányzathoz viszonyítva 53,5%-os.

FELHALMOZÁSI CÉLÚ ÁTVETT PÉNZESZKÖZÖK

A dolgozóknak nyújtott lakáskölcsön visszatérülése a 16,0 MFt módosított előirányzattal szemben 15,7 MFt összegben realizálódott, így az elmaradás 1,9%.

Összességében

A Hatóság 2015. évi pénzforgalmi bevétele 32 749,4 MFt volt, amely a módosított előirányzat összegéhez viszonyítva minimális, 0,3%-os elmaradást mutat.

ELŐZŐ ÉVEK TARTALÉKAINAK FELHASZNÁLÁSA

A Hatóság a széleskörű feladatainak maradéktalan végrehajtása érdekében, a tárgyévi költségvetésében keletkező megtakarításaiból tartalékokat képez, melyek felhasználását az év végén kiadott Elnöki Rendelkezésben szabályozza, majd a zárszámadási törvény elfogadásával, az Országgyűlés jóváhagyja.

Az előző évben bevezetett új számviteli rend szerint, a pénzügyi beszámolóban az előző években képzett maradványokat bevételként kell szerepeltetni. Így az előző évek elnöki rendelkezései, valamint a jóváhagyott zárszámadási törvényekből a fel nem használt tartalékok összegét kell az előirányzatok közt figyelembe venni.

Ennek megfelelően, a bevételek között összességében 38 205,6 MFt-tal szerepel - pénzforgalom nélkül - a tartalékok igénybevétele Finanszírozási bevételek megnevezéssel.

A Hatóság bevételeinek - tartalékokat is tartalmazó - 71 041,0 MFt módosított előirányzata mindössze 0,1%-kal haladja meg a teljesítést, ami számszakilag a fent részletezett terven felüli teljesítések, illetve elmaradások eredőjeként 86,0 MFt összeget jelent.

A KIADÁSOK ALAKULÁSA

A Hatóság kiadásainak teljesítése az „Eredeti előirányzat”-ok, illetve az év közben engedélyezett előirányzat-módosítások összegéből eredő „Módosított előirányzat”-okhoz kerül viszonyításra. Az új értékeket a „Módosított előirányzat” oszlop tartalmazza, amelyek teljesítési arányát az utolsó oszlop százalékosan mutatja be.

Megjegyzendő, hogy jelentős nagyságrendű módosítás történt az egyéb működési célú kiadások előirányzatán, ahol az előző évek tartalékait és maradványait lefedő kötelezettségvállalások kerültek megjelenítésre.

A kiadási előirányzatok tartalmi változásának indoklását az alábbi táblázat elemzés mutatja be.

A táblázat sorainak megnevezésében vastagon szedve és zárójelben kerülnek feltüntetésre a törvényi előirányzat szerinti megnevezések. 

 

 

 

 

 

 adatok MFt-ban

 Kiadások

 Eredeti előirányzat

 Módosított előirányzat

 2015. éviteljesítés

 Eltérés a módosítottelőirányzattól

 Teljesítés%(módosított)

 Személyi juttatások

 6 400,0

 6 345,0

 6 232,3

 -112,7

 98,2%

 Munkaadókat terhelő járulékok és szociális hozzájárulási adó

 1 900,0

 1 923,7

 1 843,8

 -79,9

 95,8%

 Dologi kiadások

 9 635,0

 11 419,9

 10 492,0

 -927,9

 91,9%

 Dologi kiadások áfa nélkül

 4 005,0

 5 545,5

 4 788,5

 -757,0

 86,3%

 Általános forgalmi adó

 5 630,0

 5 874,4

 5 703,5

 --170,9

 97,1%

 Egyéb működési célú kiadások

 11 466,3

 48 387,7

 10 919,5

 -37 468,2

 22,6%

 Egyéb működési célú támogatások

 330,0

 10 925,6

 10 919,5

 -6,1

 99,9%

 Tartalékok, ebből:

 11 136,3

 37 462,1

 0,0

 -37 462,1

 0,0%

 Következő évek működési tartaléka

 5 842,2

 0,0

 0,0

 0,0

 0,0%

 Tárgyévi működési tartalék

 5 294,1

 37 462,1

 0,0

 -37 462,1

 0,0%

 Beruházások 

 2 974,6

 2 944,1

 2 484,7

 -459,4

 84,4%

 Nettó beruházás (Felhalmozási kiadások)

 2 342,2

 2 362,3

 2 000,4

 -361,9

 84,7%

 Beruházási áfa (Felhalmozási kiadások áfája)

 632,4

 581,8

 484,3

 -97,5

 83,2%

 Felújítások

 25,4

 12,6

 12,6

 0,0

 100,0%

 Nettó felújítás (Felhalmozási kiadások)

 20,0

 10,0

 10,0

 0,0

 100,0%

 Felújítási áfa (Felhalmozási kiadások áfája)

 5,4

 2,6

 2,6

 0,0

 100,0%

 Egyéb felhalmozási célú kiadások (Felhalmozási célú visszatérítendő támogatások)

 8,0

 8,0

 3,0

 -5,0

 37,5%

 Költségvetési kiadások összesen

 32 409,3

 71 041,0

 31 987,9

 -39 053,1

 45,0%

 Maradvány

 0,0

 0,0

 38 967,1

 38 967,1

 0,0%

 Kiadások összesen

 32 409,3

 71 041,0

 70 955,0

 -86,0

 99,9%

Az alábbi diagram a maradvány nélküli, 31 987,9 MFt-os kiadási teljesítés belső szerkezetét ábrázolja.

SZEMÉLYI JUTTATÁSOK ÉS JÁRULÉKOK

A személyi juttatások módosított előirányzatának teljesítése 6 232,3 MFt. A módosított előirányzathoz képest kialakult 112,7 MFt-os megtakarítást több tényező okozza, legfontosabbnak a 650 fő engedélyezett létszámmal szembeni 641 fős átlaglétszám nevezhető. Megemlítendő továbbá, hogy a közszféra elvárásaihoz igazodva a külső személyi juttatások soron is megtakarítás keletkezett, ugyanis a módosított előirányzathoz képest (383,6 MFt) csak 352,1 MFt-os kifizetés történt (91,8%).

A munkaadókat terhelő járulékok teljesítése a módosított előirányzathoz viszonyítva az előbb felsorolt tényezők miatt szintén megtakarítást mutat (79,9 MFt) és a tárgyévre vonatkozóan 1 843,8 MFt-ot tesz ki. Ez az érték a tervezetthez képest 4,2%-os megtakarítást jelent.

DOLOGI KIADÁSOK

 

 

 

 

 adatok MFt-ban

 

 Előirányzat

 

 

 Dologi kiadások

 Eredeti

 Módosított

 2015. éviteljesítés

 Teljesítés%(módosított)

 Készletbeszerzés

 270,0

 229,6

 208,3

 90,7%

 Kommunikációs szolgáltatások

 1 100,0

 1 761,1

 1 457,0

 82,7%

 Szolgáltatási kiadások

 2 210,0

 2 562,6

 2 285,2

 89,2%

 Kiküldetések, reklám- és propagandakiadások

 220,0

 403,5

 360,4

 89,3%

 Különféle befizetések és egyéb dologi kiadások (áfa nélkül)

 205,0

 588,6

 477,6

 81,1%

 Dologi kiadások összesen

 4 005,0

 5 545,4

 4 788,5

 86,3%

 Áfa

 5 630,0

 5 874,5

 5 703,5

 97,1%

 Összesen

 9 635,0

 11 419,9

 10 492,0

 91,9%

A módosított előirányzati terv megvalósulását a következő kettős diagram szemlélteti, ahol a külső kör a módosított előirányzatokat, a belső kör pedig a teljesítéseket mutatja be (érték MFt-ban).

Megállapítható, hogy valamennyi előirányzaton megtakarítás keletkezett, a legkevésbé befolyásolható áfa részaránya (54,4%) továbbra is jelentős mértékű.

A dologi kiadások teljesítése a 2015. évben 10 492,0 MFt, ami jelentős mértékben alatta maradt a módosított előirányzati tervnek (11 419,9 MFt).

A készletbeszerzés a takarékosabb szakmai és üzemeltetési anyagbeszerzés következményeként nem éri el a módosított tervszámot, annak csak a 90,7%-át teszi ki.

További jelentős megtakarítás látható a kommunikációs szolgáltatások kiadási előirányzaton is, ahol az 1 761,1 MFt-os tervhez képest csak 1 457,0 MFt kifizetés történt. Ez nagyrészt annak köszönhető, hogy a Hatóság a tárgyévben kevesebbet költött az informatikai szolgáltatásokra, számítógépes rendszerek üzemeltetésére.

A szolgáltatási kiadások soron tapasztalható a legnagyobb mértékű megtakarítás, mintegy 280 millió forint értékben. A részleteket tekintve elmondható, hogy a tárgyévben visszafogottabb volt a szellemi tevékenységre, tanácsadásra, tanulmánykészítésre vonatkozó megrendelések aránya.

A kiküldetés, reklám- és propaganda kiadások módosított előirányzatának 403,5 MFt-os összegével szemben a teljesítés 360,4 MFt volt, így 43,1 MFt-os megtakarítás keletkezett.

A különféle befizetések ésegyéb dologi kiadások (áfa nélkül) előirányzat teljesítése (477,6 MFt) jelentősen elmarad a módosított előirányzattól (588,6 MFt).

Az általános forgalmi adó soron tervezett 5 874,5 MFt-os befizetési kötelezettség 5 703,5 MFt összegben teljesült, ez a módosított előirányzat 97,1%-a.

EGYÉB MŰKÖDÉSI CÉLÚ KIADÁSOK

Az egyéb működési célú kiadások 48 387,7 MFt-os módosított előirányzata tartalmazza a bevezetőben jelzett előző évek tartalékait és maradványait lefedő kötelezettségvállalásokat, az egyéb működési célú támogatásokat, valamint a tartalékokat is. Az egyéb működési célú kiadások 10 919,5 MFt-os pénzügyi teljesítéséből a legjelentősebb tétel az MTVA-nak átadott 10 611,0 MFt összegű egyéb működési célú támogatás.

FELHALMOZÁSI KIADÁSOK

 

 

 

 

 adatok MFt-ban

 

 Előirányzat

 

 

 Felhalmozási kiadások

 Eredeti

 Módosított

 2015. éviteljesítés

 Teljesítés%(módosított)

 Immateriális javak beszerzése, létesítése

 985,0

 48,4

 37,2

 76,9%

 Ingatlanok beszerzése, létesítése

 102,2

 91,9

 84,0

 91,4%

 Informatikai eszközök beszerzése, létesítése

 450,0

 885,8

 656,9

 74,2%

 Egyéb tárgyi eszközök beszerzése, létesítése

 805,0

 1 336,2

 1 222,3

 91,5%

 Nettó beruházás

 2 342,2

 2 362,3

 2 000,4

 84,7%

 Beruházások áfája

 632,4

 581,8

 484,3

 83,2%

 Beruházások

 2 974,6

 2 944,1

 2 484,7

 84,4%

 Felújítások

 20,0

 10,0

 10,0

 100,0%

 Felújítások áfája

 5,4

 2,6

 2,6

 100,0%

 Felújítások

 25,4

 12,6

 12,6

 100,0%

A módosított előirányzati terv megvalósulását a következő kettős diagram szemlélteti, ahol a külső kör a módosított előirányzatokat, a belső kör pedig a teljesítéseket mutatja be. Megállapítható, hogy valamennyi előirányzaton megtakarítás keletkezett, az alábbiak szerint:

A felújítási kiadások 12,6 MFt-os módosított előirányzata 12,6 MFt-on (100,0%) teljesült.

A beruházási kiadások előirányzat 2 944,1 MFt módosított tervszáma 84,4%-ban, 2 484,7 MFt értékben valósult meg, a Hatóság átgondolt, központosított beszerzéseinek köszönhetően.

A beruházások között szerepel az immateriális javak beszerzésére fordított 37,2 MFt-os összeg, amely a tárgyév során a módosított előirányzat 76,9%-os teljesülését jelenti.

A felhalmozási kiadások második legnagyobb összegét kitevő informatikai eszközök beszerzése előirányzaton 228,9 MFt értékű megtakarítás látható. A módosított előirányzathoz (885,8 MFt) képest 656,9 MFt volt a teljesítés.

A felhalmozási kiadások legnagyobb összegét az egyéb tárgyi eszközök beszerzése adja. Ez az előirányzat tartalmazza egyrészt a mérőszolgálat berendezéseire fordított kiadásokat, valamint az intézményi és felügyeleti mérőgépjármű vásárlásokat is.

A beruházási áfa befizetések a hatályos előírásoknak megfelelő kulccsal számolva teljesültek 484,3 MFt összegben.

EGYÉB FELHALMOZÁSI CÉLÚ KIADÁSOK (LAKÁSKÖLCSÖN)

Az egyéb felhalmozási célú (lakáskölcsön) kiadási előirányzaton a korábbi évekhez hasonló tervszám került beállításra, és a 8,0 MFt-os eredeti előirányzathoz képest 3,0 MFt-os teljesítés történt.

MARADVÁNYOK

A takarékos gazdálkodás eredményeként, a módosított bevételi és kiadási teljesítés 6 677,6 MFt pénzmaradványt mutat, melynek felhasználására vonatkozóan az alábbi javaslat kerül előterjesztésre, a 2015. évi maradvány terhére szóló kötelezettségvállalásról és az MTVA részére történő befizetésről szóló 3/2015. számú Elnöki Rendelkezéssel egyezően.

- Az Mttv. 134. § (1) bekezdésére hivatkozással a 2015. évi működési tartalék 4 131,5 MFt.

- A Hatóság 2015. évi 1 106,2 MFt összegű bírságból származó bevétele az Mttv. vonatkozó előírásai alapján a médiatudatosság fejlesztésére fordítható.

- A pénzmaradványból finanszírozható a 2015. évi kötelezettségvállalással terhelt 1 359,5 MFt értékű szállítói kötelezettség.

- A Hatóság a jelenlegi digitális földfelszíni hálózatban tervezett technológiai váltással kapcsolatos kiadásokra, az ODÁP projekt analógiájára, tartalékot képez, amelyre 2013-ban létrehozta a „Digi2Forrást”. A 2015. évi maradványból a rendelkezésre álló forrás növelésére képzett összeg 80,4 MFt, amely a várható közfeladat befejezéséig használható fel.

A Hatóság maradványainak alakulását az alábbi táblázat mutatja be.

 

 

 adatok MFt-ban

 Sor- szám

 Megnevezés

 Érték

 1.

 Előző évek maradványainak nyitó értéke

 38 205,6

 2.

 Tárgyévi felhasználás

 5 916,1

 

 Ebből: Kötelezettségvállalással lekötött 2014. évi maradvány felhasználása

 1 065,7

 

 Pénzeszközátadás MTVA részére

 4 611,0

 

 Forrás 12-ből e-közmű felhasználás

 0,1

 

 2013. évi bírságból médiatudatosság fejlesztésére felhasználás

 73,6

 

 2014. évi bírságból médiatudatosság fejlesztésére felhasználás

 132,1

 

 TÁMOP projekt Európai Uniós finanszírozása

 33,6

 3.

 Előző évek fel nem használt maradványai (1.-2.)

 32 289,5

 4.

 Tárgyévi működési pénzmaradvány

 6 677,6

 

 Ebből: 2015. évi működési tartalék

 4 131,5

 

 2015. évi befolyt bírság felhasználása a médiatudatosság fejlesztésére

 1 106,2

 

 Kötelezettségvállalással lekötött maradvány

 1 359,5

 

 Digitális átállás második ütemére elkülönített forrás növelése

 80,4

 PÉNZMARADVÁNY ZÁRÓ ÉRTÉKE ÖSSZESEN (3.+4.)

 38 967,1

A 2015. évben keletkezett pénzmaradvány teljes összege kötelezettségvállalással lekötött maradványnak minősül, így a Hatóságnak az Országgyűlés döntési hatáskörébe tartozó szabad maradványa nincs.

Az 5. §-hoz

A Hatóság egységes költségvetésének részeként hagyta jóvá az Országgyűlés a bevételi és kiadási főösszegeket 173,9 MFt-ban. A bevételi előirányzat fedezetét az Mttv. 135. § (2) bekezdésében meghatározott, MTVA által kezelt pénzügyi források terhére biztosította.

Az Ász. Korm. rendelet a költségvetési szervek részére új nyilvántartási rendszert írt elő, amely többek között az előirányzatok megnevezését, az éves beszámoló űrlapjainak változását is jelentette. A rendelet számviteli előírásait követve, az eredeti törvényi előirányzatok megnevezésében történt változásokon felül (a táblában zárójelben a törvény szerinti megnevezések találhatók), a Médiatanács működési költségvetésében új előirányzatok képzését kellett megvalósítani.

A bevételek között, fentiekre tekintettel megjelenik a Médiatanács kezelésében lévő előirányzatok részeként tervezett, az MTVA részére továbbutalandó bevételekhez kapcsolódó általános forgalmi adó befizetési kötelezettség, Működési bevételek címen. A Médiatanács kezelésében lévő bevételek után fizetendő áfa összegének működési költségvetésében történő kimutatása, az Ász. Korm. rendelet módosításának megfelelően történt. További változás, hogy a költségvetési maradvány kimutatás nemcsak a tárgyévi felhasznált maradványt tartalmazza, hanem az új előírásoknak megfelelően, az előző évek maradványa is kimutatásra került a beszámolóban. A beszámoló alapján, a teljeskörűséget biztosítva új előirányzat született Finanszírozási bevételek címen.

Az áfa befizetési kötelezettségre tekintettel, a Dologi kiadások eredeti előirányzata és 2015. évi teljesítése jelentősen eltér a törvényi előirányzattól.

A kiadásokat tartalmazó táblában található a maradvány teljes összege is, melynek felhasználási céljairól külön rendelkezés szól.

A működési költségvetés végrehajtásának elemzésekor azonban fő figyelmünket az eredeti előirányzatok teljesítésére kívántuk összpontosítani.

BEVÉTELEK ALAKULÁSA

 

 

 

 

 adatok MFt-ban

 Sor- szám

 Előirányzat neve

 Eredeti előirányzat

 Módosított előirányzat

 2015. évi teljesítés

 1.

 Működési célú támogatások államháztartáson belülről (Fix összegű támogatás az Mttv. 135. § (2) bekezdése alapján)

 173,9

 188,4

 188,4

 2.

 Működési bevételek

 0,0

 311,0

 310,7

 3.

 Finanszírozási bevételek

 0,0

 101,8

 101,8

 Bevételek összesen

 173,9

 601,2

 600,9

A testület működését biztosító támogatás a kért ütemezés szerinti teljes összegben rendelkezésre állt az év folyamán. Az előirányzat 14,5 MFt-os többletét az MTVA, Mttv. szerinti - 2015. december havi - utalása jelenti, amely már a 2016. januári működés fedezetét biztosítja.

A bevezetőben említett, számlák utáni áfa összegének teljesítése 310,7 MFt-ban alakult a Működési bevételek előirányzaton.

A Finanszírozási bevételek az előző évek maradványait tartalmazzák, közte a 2014. évi jóváhagyott 54,1 MFt-os kötelezettségvállalással terhelt összeget, és a Médiatanács tartalékait.

A pénzforgalmi bevételek a változásokra tekintettel, összesen 600,9 MFt összegben alakultak 2015-ben.

KIADÁSOK ALAKULÁSA

 

 

 

 adatok MFt-ban

 Sor- szám

 Előirányzat neve

 Eredeti előirányzat

 Módosított előirányzat

 2015. évi teljesítés

 1.

 Személyi juttatások

 82,1

 82,1

 70,4

 2.

 Munkaadókat terhelő járulékok és szociális hozzájárulási adó

 22,1

 22,1

 19,2

 3.

 Dologi kiadások

 45,7

 371,2

 315,2

 ebből: fizetendő általános forgalmi adó

 0,0

 311,0

 310,7

 4.

 Egyéb működési célú kiadások (Pénzeszköz- átadások)

 24,0

 125,8

 66,2

 ebből: 2015. évi tartalék átadás NMHH részére

 0,0

 54,1

 54,1

 ebből: előző évek maradványai

 0,0

 47,7

 0,0

 5.

 Költségvetési kiadások

 173,9

 601,2

 471,0

 6.

 Maradvány

 0,0

 0,0

 129,9

 ebből: előző évek maradványai

 0,0

 0,0

 47,7

 ebből: 2015. évi maradvány

 0,0

 0,0

 82,2

 Kiadások összesen

 173,9

 601,2

 600,9

A személyi juttatások70,4 MFt-os, a munkaadókat terhelő járulékok19,2 MFt-os összege az eredeti előirányzatok 85,7, illetve 86,9%-os teljesítését jelenti.

A dologi kiadások - áfát nem figyelembe vevő - eredeti előirányzathoz viszonyított 9,8%-os, összegében 4,5 MFt-os teljesítése a takarékos gazdálkodást reprezentálja.

Az egyéb működési célú kiadások (Pénzeszközátadások) 12,1 MFt-os teljesítése az éves eredeti előirányzat 50,4%-os teljesítését jelenti. A Hatóság 2014. évi egységes költségvetésének végrehajtásáról szóló 2015. évi CLXXIII. törvény 5. § (4) bekezdése szerint, a Parlament jóváhagyta a Médiatanács 2014. évi 54,1 MFt pénzmaradványának átutalását tartalékképzés céljából a Hatóság részére.

A költségvetési kiadások 471,0 MFt-os összege a módosított előirányzat 78,3%-os teljesítését mutatja, amely a Médiatanács visszafogott kiadási struktúráját reprezentálja.

PÉNZMARADVÁNY MEGÁLLAPÍTÁSA

A pénzügyi beszámoló Maradvány kimutatást tartalmazó űrlapja szerint, a működési pénzmaradvány összege 129,9 MFt ebből 47,7 MFt korábbi években keletkezett kötelezettségvállalással terhelt, 82,2 MFt pedig a 2015. évi maradvány.

A kötelezettségvállalással terhelt maradványt továbbra is a Médiatanács tartalékai között kell nyilvántartani, míg a 2015. évi maradvány 82,2 MFt-os összege a Hatóság részére átutalható, további tartalékképzés céljából.

BEVÉTELEK ALAKULÁSA

 

 

 

 adatok MFt-ban

 Sor- szám

 Előirányzat neve

 Eredetielőirányzat

 Módosítottelőirányzat

 2015. évi teljesítés

 1.

 Médiaszolgáltatási díj

 1 061,8

 1 106,7

 1 106,7

 2.

 Frekvenciapályázati díj

 3,0

 4,6

 4,6

 3.

 Támogatási pályázati díj

 45,0

 36,4

 36,4

 4.

 Kötbér és bírság

 21,0

 37,8

 37,8

 5.

 Késedelmi kamat

 2,0

 0,6

 0,6

 6.

 Bankköltség térítése

 1,5

 1,0

 1,0

 7.

 Áfa

 299,6

 0,0

 0,0

 8.

 Óvadék

 0,0

 8,0

 8,0

 Bevételek összesen

 1 433,9

 1 195,1

 1 195,1

A Médiatanács által kiszámlázott, véglegesen az MTVA-t illető bevételek 2015-ben az alábbiak szerint teljesültek.

A médiaszolgáltatási díjbevétel 1 106,7 MFt, amely az eredeti előirányzat 4,2%-os túlteljesítését jelenti.

A frekvencia és támogatási pályázati díj bevétel összesítve 41,0 MFt a tervezett bevétel 85,4%-a, a kötbér, bírság és késedelmi kamat bevételek pedig 38,4 MFt összegűek.

A bankköltség térítése 1,0 MFt.

A 2015. évi bevételi teljesítés 1 195,1 MFt, ez az áfa nélküli elfogadott eredeti előirányzat (1 134,3 MFt) 105,4%-a.

KIADÁSOK ALAKULÁSA

 

 

 

 adatok MFt-ban

 Sor- szám

 Előirányzat neve

 Eredetielőirányzat

 Módosítottelőirányzat

 2015. évi teljesítés

 1.

 Médiaszolgáltatási díj

 1 061,8

 1 106,7

 1 083,0

 2.

 Frekvenciapályázati díj

 3,0

 4,6

 9,9

 3.

 Támogatási pályázati díj

 45,0

 36,4

 34,4

 4.

 Kötbér és bírság

 21,0

 37,8

 33,8

 5.

 Késedelmi kamat

 2,0

 0,6

 0,6

 6.

 Bankköltség kifizetése

 1,5

 1,0

 0,7

 7.

 Áfa

 299,6

 0,0

 0,0

 8.

 Óvadék

 0,0

 8,0

 9,2

 Kiadások összesen

 1 433,9

 1 195,1

 1 171,6

A Médiatanács kezelésében lévő kiadások jelentős része az év folyamán a kiszámlázott bevételeknek megfelelően, illetve attól kismértékben alacsonyabb szinten alakultak.

A médiaszolgáltatási díj kiadási előirányzaton a mintegy 23,5 MFt-os alulteljesítés a tárgy év végi, decemberben továbbutalásra nem került tételeknek köszönhető.

A Médiatanács kezelésében lévő 2015. évi összes kiadás 1 171,6 MFt, a bevétel 98,0%-a.

A 6. §-hoz

A Médiaszolgáltatás-támogató és Vagyonkezelő Alap 2015. évi költségvetését az NMHH költségvetésének 3. mellékleteként az Országgyűlés fogadta el a 2014. évi LXIV. törvénnyel.

Az MTVA a könyveit a számvitelről szóló 2000. évi C. törvény, valamint az egyéb szervezetek beszámoló készítési és könyvvezetési kötelezettségének sajátosságáról szóló 224/2000. (XII. 19.) Korm. rendeletnek megfelelően vezeti. A számviteli szabályokból és a főkönyvet alátámasztó analitikus nyilvántartásokból jelen beszámoló adatai leképezhetők. A zárszámadás adatainak megbízhatóságát az MTVA könyvvizsgálója által elvégzett ellenőrzés is alátámasztotta.

A költségvetés az év közben ismertté vált adatok és tények, az előre nem kalkulálható, bekövetkezett események miatt módosítva lett.

BEVÉTELEK

1. Közszolgálati hozzájárulás

 

 adatok MFt-ban

 Eredeti előirányzat

 70 559,6

 Módosított előirányzat

 69 861,0

 Teljesítés

 69 861,0

Az előirányzat az MTVA költségvetése alapján került meghatározásra. A Magyar Köztársaság 2015. évi költségvetéséről szóló 2014. évi C. törvényt az MTVA költségvetése után fogadta el az Országgyűlés, ebben az inflációs ráta eltérő számítása miatt 698,6 millió forinttal alacsonyabb összegben lett meghatározva a közszolgálati hozzájárulás.

A bevétel a módosított előirányzatnak megfelelően teljesült.

2. Médiaszolgáltatási díj

Az Mttv. 136. § (3) bekezdése értelmében az MTVA bevétele a médiaszolgáltatási díj. A médiaszolgáltatási díjat az NMHH szedi be és utalja tovább az MTVA részére. A médiaszolgáltatási díj bevétel tartalmazza az országos, körzeti, helyi médiaszolgáltatók médiaszolgáltatási díját. 

 

 

 

 adatok MFt-ban

 

 

 Eredetielőirányzat

 Módosított előirányzat

 Teljesítés

 2.1.

 TV2 Média Csoport Kft.

 65,0

 88,4

 88,4

 2.2.

 Magyar RTL Televízió Zrt.

 65,0

 65,6

 65,6

 2.3.

 1. sz. keresk. rádiós jogosultság (Advenio Műsorszolgáltató Zrt.)

 466,8

 457,7

 457,7

 2.4.

 2. sz. keresk. rádiós jogosultság

 0,0

 0,0

 0,0

 2.5.

 nem országos médiaszolgáltatási jogosultságok

 465,0

 487,6

 487,6

 Összesen:

 1 061,8

 1 099,3

 1 099,3

A teljesülés a módosított előirányzatnak megfelelően teljesült.

3. Pályázati díjak

 

 adatok MFt-ban

 Eredeti előirányzat

 48,0

 Módosított előirányzat

 48,0

 Teljesítés

 48,0

Az MTVA pályázati díj bevétele két tételből tevődik össze, a támogatási pályázati díjból, és a jogosultsági pályázati díjból.

A pályázati díj bevételek esetében a bevételként elszámolt összeg nem a pénzforgalmi teljesülés, hanem az adott évben lezárult pályázati eljárások, fordulók pályázati díjbevétele. Év végén az MTVA-nál maradó pályázati díjak függő tételek, amik a költségvetésen kívüli tételek között kerülnek kimutatásra.

A teljesülés a módosított előirányzatnak megfelelően alakult.

4. Médiaszolgáltatási szerződésszegési kötbér, kártérítés, bírság

 

 adatok MFt-ban

 Eredeti előirányzat

 23,0

 Módosított előirányzat

 34,0

 Teljesítés

 34,0

Ezen a jogcímen az Mttv. megsértése, valamint a médiaszolgáltatási szerződés megszegése miatt a Médiatanács által kirótt bírságokat, kötbéreket kell nyilvántartani. Emellett az MTVA bevételét képezik a médiaszolgáltatási díjak késedelmes megfizetéséből eredő késedelmi kamatok is.

A teljesülés a módosított előirányzatnak megfelelően alakult.

5. Forrás Mttv. 134. § (5) bekezdése szerinti befizetések

 

 adatok MFt-ban

 Eredeti előirányzat

 0,0

 Módosított előirányzat

 10 611,0

 Teljesítés

 10 611,0

Az Mttv-nek a Nemzeti Média- és Hírközlési Hatóság és a Médiatanács gazdálkodására vonatkozó szabályai, különösen az Mttv. 134. § (5) bekezdése megfelelő alkalmazásával, a közfeladat ellátásának folyamatos magas szintű biztosítása érdekében az NMHH elnöke úgy határozott, hogy 10,6 milliárd forint összeget az MTVA közszolgálati és közösségi médiaszolgáltatásokkal kapcsolatos tevékenységének finanszírozására felszabadít és átutal az MTVA részére.

6. Egyéb céltámogatások

 

 adatok MFt-ban

 Eredeti előirányzat

 0,0

 Módosított előirányzat

 318,4

 Teljesítés

 318,4

Az MTVA részt vesz a közmunkaprogramban, e program keretében felmerült kiadásai jelentős részét támogatás formájában megkapja. Ezen a jogcímen 229,0 millió forint folyt be az MTVA-hoz.

A válsághelyzeti stúdió kialakítására 40,0 millió forint támogatás folyt be az MTVA-hoz.

Az MTVA csatlakozott az Euranet rádiós programhoz, a tárgyévben 18,7 millió forint támogatást realizáltunk ezen a címen.

Az MTVA mozifilm forgalmazási tevékenységével kapcsolatban, az elért nézőszámok függvényében a film előállítási országának támogatási alapjaiból 19,7 millió forint bevétel folyt be.

A Fölszállott a Páva műsor fő támogatója az OTP Bank volt, a műsor előállításához 11,0 millió forint támogatást kapott az MTVA.

7. Finanszírozott áfa térülése

 

 adatok MFt-ban

 Eredeti előirányzat

 0,0

 Módosított előirányzat

 49,8

 Teljesítés

 49,8

Az Mttv. 136. § (3) bekezdése alapján a médiaszolgáltatási díj az MTVA bevétele, azt az NMHH szedi be és utalja át az MTVA részére. A médiaszolgáltatási díj áfa köteles bevétel. A kiszámlázott, azonban pénzügyileg nem rendezett díjak után az áfa fizetési kötelezettség az NMHH-t terheli. Mivel az általa beszedett díj az MTVA bevétele, így azt az MTVA finanszírozza meg az NMHH részére. A tárgyévben, valamint az előző években finanszírozott áfa összegéből az NMHH 49,8 millió forintot térített meg. Ebből 1,4 millió forintot a jogcímek közötti átvezetés tesz ki.

8. Visszakövetelt támogatások

 

 adatok MFt-ban

 Eredeti előirányzat

 0,0

 Módosított előirányzat

 8,1

 Teljesítés

 8,1

A visszakövetelt, vagy önkéntesen visszafizetett céltámogatásokból 8,1 millió forint bevétel folyt be.

9. Kereskedelmi bevételek

 

 adatok MFt-ban

 Eredeti előirányzat

 5 059,6

 Módosított előirányzat

 5 713,2

 Teljesítés

 5 713,2

Az MTVA a Mttv. keretein belül reklámtevékenységet, tartalomértékesítést is végez, bevétele származik a kezelésében lévő ingatlanvagyon hasznosításából és egyéb vállalkozási tevékenységből. Ezeken a jogcímeken 5713,2 millió forint befolyt bruttó bevételt realizált az MTVA.

KIADÁSOK

1. Továbbutalandó közszolgálati hozzájárulás

1.1 Médiatanács

 

 adatok MFt-ban

 Eredeti előirányzat

 173,9

 Módosított előirányzat

 188,4

 Teljesítés

 188,4

Az NMHH költségvetésével együtt fogadta el az Országgyűlés a Médiatanács költségvetését a 2014. évi LXIV. törvénnyel.

Az előirányzat a 2016. évi január havi hozzájárulással megemelésre került.

Az előirányzat a módosított előirányzatnak megfelelően teljesült.

1.2 Médiatanács hivatali szervezete

 

 adatok MFt-ban

 Eredeti előirányzat

 2 224,4

 Módosított előirányzat

 2 355,4

 Teljesítés

 2 355,4

Az NMHH költségvetése tartalmazza az MTVA által a Hivatal részére nyújtandó költségvetési hozzájárulást.

Az előirányzat a 2016. évi január havi hozzájárulással megemelésre került.

Az előirányzat a módosított előirányzatnak megfelelően teljesült.

1.3 Közszolgálati Közalapítvány

 

 adatok MFt-ban

 Eredeti előirányzat

 232,4

 Módosított előirányzat

 232,4

 Teljesítés

 232,4

Az előirányzat az eredeti előirányzatnak megfelelően teljesült.

2. Céltámogatások

 

 adatok MFt-ban

 Eredeti előirányzat

 2 700,0

 Módosított előirányzat

 4 756,0

 Teljesítés

 3 114,2

Az Mttv. az MTVA feladataként határozza meg a közszolgálati célú műsorszámok, a közösségi médiaszolgáltatók, valamint az elsőként filmszínházba bemutatásra szánt filmalkotások és kortárs zeneművek támogatását. Az Mttv. 137. § (1) alapján e támogatásokat nyilvános pályázat útján kell biztosítani. Az MTVA-n belül a Mecenatúra igazgatóság látja el ezt a feladatot. A jogelőd szervezet a Műsorszolgáltatási Alap által nyújtott és az átalakuláskor folyamatban lévő pályázati eljárások is átvételre kerültek.

A költségvetés elfogadásakor a Médiatanács e célra valamint a pályázatok bírálatának költségére 2700,0 millió forintot kívánt fordítani.

A Médiatanács a pénzmaradványok terhére az előirányzatot a kötelezettségvállalással terhelt maradvánnyal, 1922,0 millió forinttal, a kötelezettségvállalással nem terhelt maradvánnyal 48,7 millió forinttal, valamint a visszafizetett támogatások összegével és a befektetések hozamával, 85,3 millió forinttal emelte meg.

Az előirányzatból 3114,2 millió forint teljesült. Ebből az előző évekről áthozott kötelezettség 1.168,3 millió forintot tesz ki. A tárgyévben a Médiatanács 3097,0 millió forint összegben hirdetett meg új pályázati felhívásokat, ez a keretemelésekkel 3162,0 millió forintra bővült. A pályáztatási folyamat időigénye miatt ezekből pénzügyileg 1945,9 millió forint teljesült. A kiadási sor tartalmazza a bírálati költségeket is, ezek 81,2 millió forintot tesznek ki.

3. Közmédiumok működési támogatása

Az Mttv. rendelkezéseinek megfelelően, a Közmédiumok összevonásra kerültek július 1-től. Az egyesített közmédium a Duna Médiaszolgáltató Nonprofit Zrt. lett. A működési támogatások ennek megfelelően a Médiatanács 919/2015. (VII. 24.) döntése alapján módosításra kerültek.

1.1 Magyar Televízió Zrt.

 

 adatok MFt-ban

 Eredeti előirányzat

 570,0

 Módosított előirányzat

 438,7

 Teljesítés

 285,0

Az előirányzat módosítása:

A Médiatanács 474/2016. (IV. 26.) döntése alapján 285,0 millió forinttal csökkentésre került.

A Médiatanács 474/2016. (IV. 26.) döntése alapján153,7 millió forinttal megemelésre került.

A teljesülés 153,7 millió forinttal marad el a módosított előirányzattól, mivel annak pénzügyi rendezésére a következő évben kerül sor.

1.2 Duna Televízió Zrt. (Duna Médiaszolgáltató Nonprofit Zrt.)

 

 adatok MFt-ban

 Eredeti előirányzat

 570,0

 Módosított előirányzat

 890,0

 Teljesítés

 890,0

Az előirányzat módosítása:

A Médiatanács 919/2015. (VII. 24.) döntése alapján320,0 millió forinttal megemelésre került.

A teljesülés a módosított előirányzatnak megfelelően teljesült.

1.3 Magyar Rádió Zrt.

 

 adatok MFt-ban

 Eredeti előirányzat

 570,0

 Módosított előirányzat

 285,0

 Teljesítés

 285,0

Az előirányzat módosítás bemutatása:

A Médiatanács 474/2016. (IV. 26.) döntése alapján 285,0 millió forinttal csökkentésre került.

A teljesülés a módosított előirányzatnak megfelelően teljesült.

1.4 Magyar Távirati Iroda Zrt.

 

 adatok MFt-ban

 Eredeti előirányzat

 700,0

 Módosított előirányzat

 456,0

 Teljesítés

 395,0

Az előirányzat módosítás bemutatása:

A Médiatanács 474/2016. (IV. 26.) döntése alapján 350,0 millió forinttal csökkentésre került.

A Médiatanács 474/2016. (IV. 26.) döntése alapján 106,0 millió forinttal megemelésre került.

A teljesülés 61,0 millió forinttal marad el a módosított előirányzattól, mivel annak pénzügyi rendezésére a 2016-os évben kerül sor.

1.5 MTVA médiaszolgáltatás-támogatási és vagyonkezelési tevékenységének kiadásai

 

 adatok MFt-ban

 Eredeti előirányzat

 61 463,2

 Módosított előirányzat

 64 974,7

 Teljesítés

 64 974,7

Az előirányzat a 474/2016. (IV. 26.) döntéssel 3511,5 millió forinttal megemelésre került.

Ez a kiadási sor tartalmazza a műsorgyártási, sugárzási költségeket, a dolgozók bérét, járulékait és a fenntartáshoz szükséges egyéb kiadásokat is.

2. Közszolgálati Kulturális Non-profit Kft. támogatása (ZEI)

 

 adatok MFt-ban

 Eredeti előirányzat

 871,4

 Módosított előirányzat

 886,0

 Teljesítés

 886,0

Tárgyévben 886,0 millió forint támogatást utaltunk át a Kft. részére, a módosított előirányzatnak megfelelően. Ezen felül a működéshez szükséges tárgyi erőforrásokat (ingatlan, ingatlan fenntartás, tárgyi eszközök, számviteli, informatikai, humán szolgáltatások stb.) az MTVA biztosítja a zenei együttesek részére.

3. MTVA Digitalizációs Műhely Kft. működési támogatása

 

 adatok MFt-ban

 Eredeti előirányzat

 298,1

 Módosított előirányzat

 298,1

 Teljesítés

 272,3

A tulajdonában lévő kft. működésére az MTVA 272,3 millió forint támogatást utalt, ami 25,8 millió forinttal kevesebb, mint az előirányzat.

4. Közszolgálati Médiaakadémia Alapítvány 

 

 adatok MFt-ban

 Eredeti előirányzat

 55,0

 Módosított előirányzat

 55,0

 Teljesítés

 55,0

Az Mttv. 137. § (4) bekezdése alapján az MTVA - a közszolgálati médiaszolgáltatás 83. §-ban foglalt céljai elérése érdekében - a megfelelő minőségű médiatartalom előállításának elősegítése érdekében biztosítja a közszolgálati médiaszolgáltatások tartalmának előállításában részt vevők továbbképzését. Az Alapítvány működéséhez az MTVA 2015-ben 55,0 millió forinttal járult hozzá.

5. A Médiatanácsot terhelő, a médiaszolgáltatók által be nem fizetett áfa

 

 adatok MFt-ban

 Eredeti előirányzat

 32,2

 Módosított előirányzat

 32,4

 Teljesítés

 32,4

A tárgyévben az MTVA 28,2 millió forintot utalt át finanszírozásként a további 4,2 millió forint a jogcímek közötti átvezetésből adódik. A térülésként visszautalt összegek a bevételek között kerülnek bemutatásra.

6. Médiaszolgáltatási díjjal és egyéb jogi költségekkel összefüggő díjak

 

 adatok MFt-ban

 Eredeti előirányzat

 1,5

 Módosított előirányzat

 1,5

 Teljesítés

 0,0

A bevételek 8. pontjában bemutatott okok miatt, a médiaszolgáltatási díj beszedésével kapcsolatos dologi kiadásait az NMHH továbbháríthatja az MTVA-ra.

Az előirányzat az NMHH becslése alapján került meghatározásra.

Az előirányzatra kifizetés nem történt.

7. Szerzői jogdíjak

 

 adatok MFt-ban

 Eredeti előirányzat

 266,1

 Módosított előirányzat

 266,1

 Teljesítés

 266,1

A szerzői jogról szóló 1999. évi LXXVI. törvény 28. § (6) bekezdése alapján fizetendő ún. „must carry” díjakat a jogelőd Műsorszolgáltatási Alap fizette a korábbi években.

A teljesítés az előirányzatnak megfelelően teljesült.

Az MTVA ezen kívül a bemutatott műsorok tekintetében számla alapján fizet az Artisjus részére szerzői jogdíjat, ezek a jogdíjak az MTVA kiadásai között a 4. sorban szerepelnek.

8. Egyéb céltámogatások felhasználása

 

 adatok MFt-ban

 Eredeti előirányzat

 0,0

 Módosított előirányzat

 278,4

 Teljesítés

 278,4

Az előirányzat a 474/2016. (IV. 26.) döntés alapján 278,4 millió forinttal létrehozásra került.

A bevételek között részletesen bemutatott támogatások - a vészhelyzeti stúdió kivételével - a tárgyévben felhasználásra kerültek. A vészhelyzeti stúdió kialakítására 2016-ban kerül sor, a támogatás is ekkor kerül felhasználásra.

9. Forrás Mttv. 134. § (5) bekezdése szerinti befizetések felhasználása

 

 adatok MFt-ban

 Eredeti előirányzat

 0,0

 Módosított előirányzat

 10 611,0

 Teljesítés

 10 611,0

Az előirányzat a 474/2016. (IV. 26.) döntés alapján 10 611,0 millió forinttal létrehozásra került.

A bevételek között ismertetett okokból kapott valamennyi forrás felhasználásra került 2015-ben.

10. MTVA kamatfizetési kötelezettsége

 

 adatok MFt-ban

 Eredeti előirányzat

 3 551,2

 Módosított előirányzat

 3 551,2

 Teljesítés

 1 343,9

A hitelátadás miatt a fizetendő kamat mértéke jelentősen csökkent, a teljesülés 2207,3 millió forinttal marad el az előirányzattól.

11. Saját tulajdonú társaságok céltámogatása

 

 adatok MFt-ban

 Eredeti előirányzat

 0,0

 Módosított előirányzat

 40,0

 Teljesítés

 40,0

Az előirányzat a 474/2016. (IV. 26.) döntés alapján 40,0 millió forinttal létrehozásra került.

Az MTVA tulajdonában lévő MTVA Kiadói Kft. részére a korábbi évek során 40,0 millió forint tagi kölcsönt nyújtott az MTVA. 2015-ben az MTVA a tagi kölcsön elengedéséről döntött.

12. Átadott pénzeszközök, támogatások

 

 adatok MFt-ban

 Eredeti előirányzat

 0,0

 Módosított előirányzat

 31,6

 Teljesítés

 31,6

Az előirányzat a 474/2016. (IV. 26.) döntés alapján 31,6 millió forinttal létrehozásra került.

Az MTVA az alábbi szervezeteknek nyújtott támogatásokat:

 Szakszervezetek támogatása

 22,6

 Sapienta Erdélyi Magyar Tudományegyetem

 5,0

 Közszolgálat a Magyar Kultúráért Alapítvány

 2,3

 Magyar Operatőrök Társasága

 1,7

 Összesen:

 31,6

HITELEK

A 2012-es évben az MTVA megvásárolta a Kunigunda úti székházat. A székház megvételére, valamint az ahhoz kapcsolódó tranzakciós kiadásokra illetve a közszolgálati médiaszolgáltatóktól átvállalt, korábbi években felhalmozódott adósságok rendezésére hitelt vett fel. A komplex hitelcsomag 36629,0 millió forint beruházási hitelből, 20000,0 millió forint forgóeszközhitelből és 4.000,0 millió forint folyószámlahitelből állt, továbbá 1 milliárd forint összegű bankgarancia keretet tartalmazott.

A hitelek nyitó állományát az alábbi táblázat mutatja be. A 2015-ös év során az MTVA együttesen 1.581,9 millió forintot törlesztett a beruházási valamint a forgóeszköz hitelből.

A 1711/2015. (X. 5.) Korm. határozat a Médiaszolgáltatás-támogató és Vagyonkezelő Alap adósságkonszolidációjáról és a feladatellátásához nem szükséges állami tulajdonú ingatlanok tulajdonosi joggyakorlásának visszaadásáról szóló rendelkezéseinek megfelelően a beruházási és forgóeszköz hitel átadásra került.

A likviditás kezelésére a folyószámlahitel továbbra is az MTVA rendelkezésére áll 4,0 milliárd összegben. Év végére a hitelkeret kihasználtsága nulla volt.

A hitelállomány év végi záró összegeit az alábbi táblázat szemlélteti.

 

 

 

 

 adatok MFt-ban

 Megnevezés

 Nyitó állomány 2015. január 1-jén

 Hitel felvétel

 Hiteltörlesztés/átadás

 Fennmaradó tőketartozás 2015. december 31-én

 Beruházási hitel

 36 099,4

 0,0

 36 099,4

 0,0

 Forgóeszköz hitel

 12 631,6

 0,0

 12 631,6

 0,0

 Folyószámlahitel

 3 765,4

 0,0

 3 765,4

 0,0

 Összesen:

 52 496,4

 0,0

 52 496,4

 0,0

A 7. §-hoz

Hatályba léptető rendelkezés.