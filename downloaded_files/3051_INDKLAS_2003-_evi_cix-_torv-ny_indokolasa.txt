2003. évi CIX. törvény indokolása

a Magyar Köztársaság Alkotmányáról szóló 1949. évi XX. törvény módosításáról

-----STARTING---POINT---ALTALANOS---

Általános indokolás

Az Alkotmány csapatmozgásokra vonatkozó rendelkezéseinek értelmezése, a döntések meghozatalával kapcsolatos eljárás az elmúlt időszakban politikai viták tárgya volt. A módosítás célja, hogy ezen értelmezési kérdésekben a vitákat megszüntesse, az eljárást gyorsítsa és egyszerűsítse.

-----STARTING---POINT---RESZLETES---

Részletes indokolás

Az 1. §-hoz

A törvény a csapatmozgás-engedélyezési jogköröket a kormány hatáskörébe utalja, ha azokra a Magyar Köztársaság által kötött alapvető jelentőségű nemzetközi szerződésből, a Washingtoni Szerződésből eredően kerül sor. Ezen esetekben a végrehajtó hatalom döntése elégséges, mivel az a nemzetközi szervezet megelőző döntésére figyelemmel csak a konszenzusos döntés végrehajtásához szükséges. A módosítás az Országgyűlés számára történő beszámolás, valamint a hozzá kapcsolódó köztársasági elnöki tájékoztatás kötelezettségét is előírja.

A módosítás az Alkotmány 40/C. §-a helyébe épül be, mivel az abban szereplő kormányzati döntési jogkör önálló fenntartása - az általános szabály módosítására tekintettel - szükségtelenné válik.

A 2. §-hoz

A törvény záró rendelkezése a hatályba léptetést tartalmazza.