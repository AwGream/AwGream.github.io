2017. évi CLXXII. törvény indokolása

az 1979. évi 25. törvényerejű rendelettel kihirdetett, a pszichotróp anyagokról szóló, Bécsben az 1971. évi február hó 21. napján aláírt egyezmény módosításának kihirdetéséről

-----STARTING---POINT---ALTALANOS---

Általános indokolás

Az ENSZ Kábítószer Bizottsága 60/4-60/11. számú határozatainak a magyar jogrendbe történő átültetése történik meg, összhangban a nemzetközi szerződésekkel kapcsolatos eljárásról szóló 2005. évi L. törvényben foglaltakkal.

-----STARTING---POINT---RESZLETES---

Részletes indokolás

Az 1-3. §-hoz

Az ENSZ Kábítószer Bizottság 2017. március 16-án megtartott ülésén, az Egészségügyi Világszervezet ajánlása alapján, úgy határozott, hogy a 4-MEC (4-methylethcathinone), az ethylone, a pentedrone, az ethylphenidate, az MPA (methiopropamine), az MDMB-CHMICA, az 5F-APINACA (5F-AKB-48), az XLR-11 elnevezésű anyagokat a Bécsben, 1971. február 21-én aláírt Egyezmény II. Jegyzékére helyezi.

Magyarországon az ethylone és az XLR-11 elnevezésű anyag kivételével ezek a vegyületek szerepelnek a kábítószerekkel és pszichotróp anyagokkal, valamint az új pszichoaktív anyagokkal végezhető tevékenységekről, valamint ezen anyagok jegyzékre vételéről és jegyzékeinek módosításáról szóló 66/2012. (IV. 2.) Korm. rendelet Pszichotróp anyagok 1. jegyzékén.

A 4-5. §-hoz

A hatálybalépéséről rendelkezik és a végrehajtáshoz szükséges intézkedéseket tartalmazza.