1990. évi LXXX. törvény indokolása

a helyi bíróságok létesítéséről szóló törvényjavaslathoz

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

Az elmúlt időszak központosító törekvései és intézkedései következtében több bíróság összevonására került sor. A helyi lakosság és a helyi szervek azonban egyre erősödő igényt támasztottak a területükön megszüntetett bíróság visszaállítására.

A bíróságokról szóló, módosított 1972. évi IV. törvény 15. §-ának (2) bekezdése szerint a bíróság szervezése, összevonása, megszüntetése és illetékességi területének megállapítása az Országgyűlés hatáskörébe tartozik. Ennek megfelelően a Javaslat a felsorolt megyei (fővárosi) bíróságok illetékességi területén új helyi bíróságok szervezését rendeli.

A 2. §-hoz

A bíróságok illetékességi területe korábban az egyes bíróságok összevonásáról, a bíróságok elnevezéséről és illetékességi területének megállapításáról szóló 21/1983. (XII. 28.) NET határozat és a megyei irányításban közreműködő városok, városi jogú nagyközségek és város környéki községek kijelöléséről szóló 23/1983. (XII. 28.) NET határozat együttes alkalmazásával volt megállapítható. Ezen utóbbi NET határozatot azonban a helyi önkormányzatokról szóló 1990. évi LXV. törvény hatályon kívül helyezte. Ezért a Javaslat melléklete felsorolja azokat a helységeket, amelyekre az új bíróság illetékessége kiterjed.

A 3. §-hoz

A közjegyzői szervezet a bíróság szervezetéhez kapcsolódik. Ezért a közjegyző illetékessége azonos annak a helyi bíróságnak az illetékességével, amelyik mellett működik.

-----STARTING---POINT---VEGE---

A 4. §-hoz

A § a törvény hatálybalépéséről rendelkezik.

A Javaslat nem tartalmaz átmeneti rendelkezést, mert az új helyi bíróságok létesítése kapcsán felmerülő illetékesség eldöntésénél a polgári perrendtartásról szóló 1952. évi III. törvény, illetőleg a büntetőeljárásról szóló 1973. évi I. törvény rendelkezéseit kell alkalmazni.