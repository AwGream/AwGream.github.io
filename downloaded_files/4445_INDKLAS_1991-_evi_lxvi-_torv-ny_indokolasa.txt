1991. évi LXVI. törvény indokolása

a szakszervezeti vagyon védelméről és a munkavállalók szervezkedési, szervezeteik működési esélyegyenlőségéről szóló 1991. évi XXVIII. törvény módosításáról

-----STARTING---POINT---ALTALANOS--- 

A szakszervezeti vagyon védelméről, a munkavállalók szervezkedési és szervezeteik működési esélyegyenlőségéről 1991. évi XXVIII. törvényben a Magyar Országgyűlés rendelkezett a szakszervezeti vagyon megóvásának működtetésének feltételeiről. A VIKSZ tevékenységével kapcsolatos zavarok, a törvény végrehajtásában észlelt nehézségek a törvény módosítását tették szükségessé.

Az érdekvédelem demokratikus kereteinek kialakításhoz, a esélyegyenlőség feltételeinek megteremtéséhez az 1991. évi XVIII. törvény módosított változata elengedhetetlen szabályozót jelent.

-----STARTING---POINT---RESZLETES---

Az 1. §-hoz

Szükségtelen, hogy valamennyi szakszervezeti tulajdonba tartozó vagyontárgy elidegenítése az Igazgató Tanács egyhangú határozata alapján történhessék. Ezért a Javaslat ezt a szabályt azokra a vagyontárgyakra kívánja korlátozni, amelyek az egész vagyontömegben jelentősebb értéket képviselnek.

A Javaslat a B. változatban megfogalmazott rendelkezéssel ezt a szabályt az Igazgató Tanács határozatképességére vonatkozó előírásokkal egészíti ki, abból a célból, hogy a döntéshozatalt az esetleges távolmaradással ne lehessen késleltetni, vagy megakadályozni.

A 2. §-hoz

A Törvény megalkotásakor az volt a feltételezés, hogy a VIKSZ csupán döntésközpontként is megfelelően tudja feladatait végezni azzal, hogy határozatait az érdekelt szakszervezetek és harmadik személyek önkéntesen végrehajtják. A törvény hatálybalépése óta eltelt időszak viszont azt mutatja, hogy a határozatok végrehajtása rendkívül nehezen biztosítható, úgy, hogy a VIKSZ jogi személyiséggel nem rendelkezik, önálló jogalanyként eljárni nem tud. A Javaslat ezt a fogyatékosságot kívánja kiküszöbölni.

-----STARTING---POINT---VEGE---