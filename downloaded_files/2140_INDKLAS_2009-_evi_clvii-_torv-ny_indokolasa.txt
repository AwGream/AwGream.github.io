2009. évi CLVII. törvény indokolása

a rehabilitációs járadékról szóló 2007. évi LXXXIV. törvény módosításáról

-----STARTING---POINT---ALTALANOS--- 

A szociális ellátórendszerben gyakran előfordul, hogy a párhuzamos folyósítás tilalma miatt lehetetlen élethelyzetek alakulnak ki. Ha például valakiről, aki rokkant nyugdíjas volt, a felülvizsgálat során megállapítják, hogy rehabilitálható, nem kaphat rehabilitációs járadékot, csak azért, mert neki özvegyi nyugdíjra is van jogosultsága. Egy gyermekét özvegyen nevelő anya tehát, aki a felülvizsgálatig saját jogon rokkant nyugdíjat, hozzátartozóként özvegyi nyugdíjat kapott, mivel rehabilitálhatónak ítélték, elveszíti a rokkant nyugdíját, de nem jogosult rehabilitációs járadékra, mert özvegyi nyugdíjat kap.

-----STARTING---POINT---RESZLETES---

Az 1. §-hoz

El kell különíteni a hozzátartozó jogán megillető jogosultságot a saját jogon megillető jogosultságtól, az állampolgárt a hozzátartozó jogán megillető jogosultság nem zárhatja ki saját jogán megillető jogosultságtól.

-----STARTING---POINT---VEGE---

A 2. §-hoz

A 2010. január 1-jén hatályba lépett törvény rendelkezéseit a folyamatban lévő ügyekre is alkalmazni kell.