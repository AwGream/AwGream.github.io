2004. évi LXXII. törvény indokolása

a kötelező egészségbiztosítás ellátásairól szóló 1997. évi LXXXIII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

Az egyes szociális és egészségügyi tárgyú törvények módosításáról szóló 2004. évi XXVI. törvény 2004. május 1-jei hatálybalépéssel módosította a kötelező egészségbiztosítás ellátásairól szóló 1997. évi LXXXIII. törvény (a továbbiakban: Ebtv.) külföldön történő gyógykezelésre vonatkozó szabályait (27. §) az Európai Gazdasági Térség (EGT) tagállamaiban igénybe vett ellátások tekintetében.

A módosítás a szociális biztonsági rendszereknek a Közösségen belül mozgó munkavállalókra, önálló munkavállalókra és családtagjaikra történő alkalmazásáról szóló 1408/71/EGK tanácsi rendeletben (a továbbiakban: „rendelet”) foglaltaknak megfelelő szabályozást iktatott az Ebty-be.

A rendelet értelmében az EGT valamely tagállamában biztosított személy meghatározott egészségügyi szolgáltatásokra jogosult a többi tagállam területén olyan feltételekkel, amilyenek az adott tagállamban biztosítottakra vonatkoznak.

A rendelet szabályaira figyelemmel az Ebty. 27. §-a új szabályokat vezetett be a közszolgálati vagy közalkalmazotti jogviszonyban álló, tartósan valamely EGT tagállamban foglalkoztatott biztosítottakra (a továbbiakban: „kiküldöttek”), valamint a velük együtt ott tartózkodó eltartott házastársra és gyermekére vonatkozóan. Az Ebtv. 27. §-a új (3) bekezdése értelmében ugyanis 2004. május 1-jétől a valamely EGT államban külszolgálatot teljesítő kiküldöttek a korábbiaktól eltérően a rendelet szabályai szerint vehetik igénybe az egészségügyi szolgáltatást ezen tagállamban. Az ellátásra való jogosultságot megfelelő nyomtatvánnyal kell igazolniuk. A kiküldöttek és családtagjaik az adott tagállamban ezen állam biztosítottjainak járó feltételekkel és mértékben vehetik igénybe a szükségessé váló egészségügyi szolgáltatásokat.

A korábban valamennyi kiküldöttre egységesen vonatkozó szabály, amelynek értelmében számukra az illetékes Megyei Egészségbiztosítási Pénztár (MEP) megtéríti az egészségügyi ellátás külföldön felmerült és igazolt költségének a 85%-át, a módosítás következtében továbbra is fennmaradt, de csak a nem EGT államokban, azaz harmadik államokban foglalkoztatott kiküldöttekre vonatkozóan [Ebtv. 27. § új (5) bekezdés].

A 2004. május 1-jén hatályba lépett új rendszer az EGT tagállamokban külszolgálatot teljesítő kiküldötteket és családtagjaikat a tapasztalatok alapján egyes államokban hátrányosabb helyzetbe hozta a korábbinál, illetve a harmadik országokban külszolgálatot teljesítőknél. Az új szabályozás különösen sok gondot okoz Franciaországban, Belgiumban, Finnországban és Luxembourgban, ahol ún. „visszatérítéses” rendszer működik. Ez azt jelenti, hogy az egészségügyi ellátásban részesülő kiküldött vagy családtagja köteles megelőlegezni az ellátással összefüggő költségeket, amelyeknek később csak egy részét téríti vissza a biztosító. Felmerülnek tehát olyan helyzetek, amikor a számla nagysága miatt a kiküldött ellátmánya nem elegendő a kifizetésre, átmenetileg sem.

A módosítás a kiküldöttekre korábban egységesen vonatkozó 85%-os megtérítési szabályt állítja vissza az Ebty. 27. §-ának módosításával (egy új bekezdéssel való kiegészítésével) úgy, hogy a valamely EGT tagállamban külszolgálatot teljesítők választhassanak, hogy ebben az EGT államban az ellátásokat a rendeletben foglalt szabályok szerint, a rendelet alapján fennálló jogosultságuk igazolásával kívánják igénybe venni, vagy az általuk indokoltan igénybe vett ellátás felmerült és igazolt költségének 85%-os megtérítésével.

Az EGT tagállamaitól és az Európai Bizottságtól nyert információk alapján valamennyi tagállamban a kiküldő szervek igyekeznek a lehető legkedvezőbb feltételeket megteremteni külszolgálatban dolgozó kiküldötteik számára. A kedvezőbb feltételeket a nemzeti szabályozás biztosítja, amely a rendelet értelmében a köztisztviselőkre alkalmazandó jog [13. cikk (2) d) pont], a magyar köztisztviselők esetében a magyar jog. A módosítás célja az, hogy a többi tagállam kiküldötteihez hasonlóan a magyar kiküldöttek számára is a közösségi szabályok által biztosított mozgástéren belül a kiküldötti feladatok teljesítéséhez a lehető legkedvezőbb feltételeket biztosítsa az egészségügyi ellátások igénybe vételénél.

A választási lehetőség biztosítása nem haladja meg az évi 50 millió forintot. A törvény (3) bekezdésében - amely az Ebtv. 27. §-át egy új (10) bekezdéssel egészítené ki -, az OEP tekintetében azt a jogot javasoljuk rögzíteni, hogy az OEP engedélyezhesse a magyarországi egészségügyi szolgáltatóhoz történő szállítás megtérítését. Ez azokra az esetekre vezet be szabályt, amikor mind az OEP, mind a magyar biztosított érdeke, hogy a beteget szállítható állapotba kerülését követően Magyarországra szállítsák és itthon fejeződjön be a kezelése. Ez értelemszerűen abban az esetben lehetséges és indokolt, ha mind a biztosított, mind az E.Alap terhei alacsonyabbak, mint egy teljes, másik tagállambeli kezelés költségei. A hatályos szabályok alapján ez a jog nem biztosított az OEP - és a beteg - számára sem.

Egy ilyen jog, biztosítása a közösségi joggal nem ellentétes, mert az OEP engedélye nem jelent kötelezettséget a beteg részére, akarata ellenére - szállíthatósága esetén - sem lehet Magyarországra szállítani, és ebben az esetben a másik tagállamban nyújtott valamennyi szükséges ellátást - a vonatkozó tagállami szabályok szerint - megtéríti az OEP, még akkor is ha ez a költség magasabb mint, amibe a hazaszállítás és a hazai kezelés együttes költsége. A rendelkezés előnye, hogy a biztosítottak - köztük a tartós kiküldetésben lévő közszolgálati alkalmazottak -hazaszállítása megoldottá válik, ami egyben az E. Alap költséghatékonyságára is hatással van.

-----STARTING---POINT---VEGE---

A 2. §-hoz

A törvény a kihirdetése napján lépett hatályba. A Külügyminisztérium álláspontja szerint szükséges ugyanakkor rendezni a 2004. május 1. és a hatályba lépés között eltelt időszak alatt felmerült problémákat, vagyis a kiküldő szerv által megelőlegezett költségek kérdését. Ezért a törvény úgy rendelkezik, hogy rendelkezéseit a Magyar Köztársaságnak az Európai Unióhoz történő csatlakozásáról szóló nemzetközi szerződést kihirdető törvény hatályba lépésének napjától kell alkalmazni.