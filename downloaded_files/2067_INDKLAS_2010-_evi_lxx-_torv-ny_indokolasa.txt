2010. évi LXX. törvény indokolása

az előadó-művészeti szervezetek támogatásáról és sajátos foglalkoztatási szabályairól szóló 2008. évi XCIX. törvény módosításáról

-----STARTING---POINT---ALTALANOS--- 

A kulturális intézmények esetében kategóriába sorolás határozza meg a központi és a helyi támogatás kereteit, mértékét.

A módosítás pozitív diszkriminációt tesz a korábbi szabályokhoz képest egyes színházak, bábszínházak kategóriába sorolása tekintetében.

-----STARTING---POINT---RESZLETES---

Az 1. §-hoz

A nemzeti és etnikai kisebbségi színház, amennyiben a IV. kategória feltételeit teljesíti, úgy II. kategóriásnak minősül.

Ha a nemzeti és etnikai kisebbségi színház teljesíti az V. kategóriát, úgy IV. kategóriásnak minősül.

Ha a nemzeti és etnikai kisebbségi színház évente nem tart húsz színházi előadást vagy nincs évi ötvenezer fizető nézője és egy bemutatója, úgy a korábbi VI. kategória helyett V. kategóriásnak minősül.

-----STARTING---POINT---VEGE---

A 2. §-hoz

A 2010. szeptember 1-jei hatályba léptetés lehetővé teszi, hogy az átsorolt színházak, bábszínházak már a következő évad kezdetétől az átsorolásuk szerinti támogatásban részesülhessenek.