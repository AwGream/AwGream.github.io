2013. évi LXVIII. törvény indokolása

a devizakölcsönök törlesztési árfolyamának rögzítéséről és a lakóingatlanok kényszerértékesítésének rendjéről szóló 2011. évi LXXV. törvény módosításáról

-----STARTING---POINT---ALTALANOS--- 

A hatályos szabályozás szerint az árfolyamgát igénybevételét a hiteladós 2013. május 31-ig kezdeményezheti a pénzügyi intézménynél. Az árfolyamgát konstrukció lehetővé teszi, hogy az ügyfél az árfolyamgát alkalmazásának időszaka alatt a jelenlegi árfolyamnál lényegesen kedvezőbb, rögzített árfolyamon teljesítse törlesztési kötelezettségét. A kamattörlesztés rögzített árfolyam feletti részét a bank és az állam átvállalja, az ügyfélnek csak a tőkerészt kell később visszafizetnie. A gyűjtőszámlán összegyűlő összeg forint alapú hitel, amelynek kamata az árfolyamrögzítés alatt nem haladhatja meg a 3 havi bankközi kamatláb (BUBOR) mértékét.

A konstrukció kedvező feltételeket biztosít a devizahitelesek részére ahhoz, hogy kiszámíthatóvá tegyék törlesztésüket a gyakran változó árfolyam mellett, ezért indokolt az igénybevétel kezdeményezésére nyitva álló határidő hatályon kívül helyezése.

-----STARTING---POINT---RESZLETES---

Az 1-2. §-hoz

A rendelkezés célja, hogy a három vagy több gyermeket a devizakölcsön fedezetéül szolgáló lakóingatlanban nevelő nagycsaládosokra ne vonatkozzon a kölcsön 20 millió forintra vonatkozó folyósításkori korlátozása.

A rendelkezés az árfolyamgát igénybevételének kezdeményezésére nyitva álló határidőt hatályon kívüli helyezi.

-----STARTING---POINT---VEGE---

A 3. §-hoz

A törvény hatálybalépéséről rendelkező szabályt tartalmaz.