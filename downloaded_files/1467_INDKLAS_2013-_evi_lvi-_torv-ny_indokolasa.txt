2013. évi LVI. törvény indokolása

az Országos Területrendezési Tervről szóló 2003. évi XXVI. törvény módosításáról

-----STARTING---POINT---ALTALANOS--- 

Győr város átmenő forgalmának csökkentése, belső úthálózatának tehermentesítése, a város keleti részén létesült logisztikai park, valamint a 2014-2020 európai uniós programozási időszak fejlesztései érdekében szükséges a Győr város északkeleti részén tervezett ún. „nagy elkerülő út” megvalósítása. A nyomvonal, mint országos főúti elem szerepel a gyorsforgalmi és a főúthálózat hosszú távú fejlesztési programjáról és nagytávú tervéről szóló 1222/2011. (VI. 29.) Korm. határozatban, 1. programciklusú, azaz 2011-2016. évek közötti megvalósítással.

-----STARTING---POINT---RESZLETES---

Az 1-2. §-hoz

A tervezett elkerülő főutat a hatályos, az Országos Területrendezési Tervről szóló 2003. évi XXVI. törvény (a továbbiakban: OTrT törvény) nem tartalmazza.

A törvény-módosítás lehetővé teszi, hogy az országos elem a területrendezési hatósági eljárás során beillesztésre kerüljön az Országos Területrendezési Tervbe, valamint a kiemelt térségi és megyei területrendezési tervekbe.

-----STARTING---POINT---VEGE---

A 3. §-hoz

A beruházás sürgősségére tekintettel szükséges az OTrT törvény soron kívüli módosítása.

A törvény a kihirdetését követő napon lép hatályba.