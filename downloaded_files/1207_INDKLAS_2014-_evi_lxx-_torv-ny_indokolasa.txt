2014. évi LXX. törvény indokolása

az Európai Műholdas Távközlési Szervezet módosított egyezményének kihirdetéséről

-----STARTING---POINT---ALTALANOS---

Általános indokolás

Az Európai Műholdas Távközlési Szervezetet (EUTELSAT) 17 európai CEPT (Postai és Távközlési Igazgatások Európai Értekezlete)-tagállam alapította 1977-ben a műholdas távközlés területén történő szakmai kapcsolatok elmélyítése, és ezáltal a tagországok közötti gazdasági együttműködés erősítése érdekében. A Szervezetnek jelenleg 49 ország a tagja.

Hazánk az országok együttműködésén alapuló nemzetközi szerződéshez 1993-ban csatlakozott.

A Módosított Egyezményt az EUTELSAT 1999. májusi Közgyűlése hagyta jóvá. A módosításokat sürgősségi eljárás szerint (ideiglenes alapon) az EUTELSAT Közgyűlése által elfogadott, egy szintén 1999 májusában erre vonatkozó határozat értelmében 2001. július 2-tól alkalmazták.

A Módosított Egyezmény véglegesen 2002. november 28-án lépett hatályba, azonban azt Magyarországnak ratifikálnia kell.

A nemzetközi szerződésekkel kapcsolatos eljárásról szóló 2005. évi L. törvény rendelkezései alapján a létrehozásról szóló megállapodás módosítását törvényben kell kihirdetni.

-----STARTING---POINT---RESZLETES---

Részletes indokolás

Az 1. §-hoz

A törvény kihirdeti a Módosított Egyezményt figyelemmel arra, hogy az Magyarország vonatkozásában 2002. november 28-án nemzetközi jogilag hatályba lépett.

A 2. §-hoz

A Módosított Egyezmény angol nyelvű hiteles szövegét és annak hivatalos magyar nyelvű fordítását tartalmazza.

A 3. §-hoz

A törvény hatályba léptető rendelkezéseit tartalmazza és a nemzetközi szerződésekkel kapcsolatos eljárásról szóló 2005. évi L. törvény 10. § (1) f) pontjának megfelelően rögzíti, hogy a törvény végrehajtásáról a Nemzeti Média- és Hírközlési Hatóság elnöke gondoskodik.