1993. évi LXXXIX. törvény indokolása

helyi bíróság létesítéséről

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

Zirc város Veszprém megye közigazgatási hagyományokkal rendelkező települése, ahol 1970-ig bíróság is működött. A zirci járás és a bíróság megszüntetése után a községek nagyobb részét a veszprémi, a másik részét a pápai járáshoz csatolták, és ennek megfelelően bővült a Veszprémi és a Pápai Városi Bíróság illetékességi területe.

Zircet 1984-ben ismét várossá nyilvánították. Veszprém megye területi és földrajzi viszonyaira, a népesség megoszlására, a közlekedési körülményekre figyelemmel indokolt a városi bíróság létesítése, illetve visszaállítása. Ezért az Országgyűlés a bíróságokról szóló módosított 1972. évi IV. törvény 15. §-ának (2) bekezdése alapján Veszprém megye területén a helyi bíróság létesítését elrendeli.

A 2. §-hoz

A javaslat a városi bíróság illetékességi területét a helyi önkormányzatokkal egyeztetve állapítja meg, és a Mellékletben felsorolja azokat a helységeket, amelyekre a Zirci Városi Bíróság illetékessége kiterjed. A javaslat ugyanakkor utal arra, hogy a jelenleg illetékes városi bíróságok illetékessége a javaslatban foglalt változásnak megfelelően módosul.

A 3. §-hoz

A közjegyzőkről szóló 1991. évi XLI. törvény 12. §-ának (1) bekezdése értelmében a közjegyző illetékességi területe általában annak a helyi bíróságnak az illetékességi területéhez igazodik, amely a közjegyző székhelyén működik. A javaslat ezért kimondja, hogy a Zirci Városi Bíróság illetékességi területével azonos körzetben működő közjegyző illetékessége nem változik.

-----STARTING---POINT---VEGE---

A 4. §-hoz

A törvény a kihirdetés napján lép hatályba.

A javaslat átmeneti rendelkezést nem tartalmaz. Az új helyi bíróság létesítése folytán felmerülő illetékességet a polgári perrendtartásról szóló, módosított 1952. évi III. törvény, illetőleg a büntetőeljárásról szóló, módosított 1973. évi I. törvény rendelekzéseinek alkalmazásával kell eldönteni.