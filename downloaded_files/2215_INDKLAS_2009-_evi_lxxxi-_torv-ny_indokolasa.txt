2009. évi LXXXI. törvény indokolása

az adózás rendjéről szóló 2003. évi XCII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az adózás rendjéről szóló 2003. évi XCII. törvény (a továbbiakban: Art.) 175. §-a rögzíti az elektronikus ügyintézés részletszabályait az adóhatóságok előtti eljárásokban. Az Art. 175. § (2) bekezdése 2008. december 31. napjáig oly módon rendelkezett, hogy a bejelentés, a bevallás és az adatszolgáltatás - az önkormányzati adóhatósághoz és az illetékügyben eljáró állami adóhatósághoz teljesítendők kivételével - az adóhatóság által közzétett módon, gépi adathordozón is teljesíthető. Ennek megfelelően tehát, az elektronikus úton történő ügyintézés alkalmazása volt az általános szabály.

Az önkormányzati adóhatóságok az elektronikus ügyintézésre felkészültek, hiszen több önkormányzat is a GVOP pályázati forrásaiból, valamint saját forrásokból jelentős informatikai fejlesztéseket végeztek.

Az egyes adó- és járuléktörvények módosításáról szóló 2008. évi LXXXI. törvény 225. § (1) bekezdés k) pontja oly módon módosította az Art. idézett rendelkezését, hogy az önkormányzati adóhatóságokat kizárta az elektronikus ügyintézés lehetőségéből.

Bár a módosító jogszabály indokolása szerint a jogfejlődés okán az elektronikus úton történő ügyintézés lehetőségének bővítése és a papíralapú nyomtatványok körének szűkülése tette szükségessé a módosítást, ám az elfogadott normaszöveg éppen az elektronikus úton történő ügyintézés lehetőséget szűkíti, és a papíralapú ügyintézést határozza meg általános szabályként.

Ennek megfelelően az Art. 175. § kiegészítése lehetőséget teremt az elektronikus úton történő ügyintézésre az állami adóhatóság mellett az önkormányzati adóhatóságoknál is, amennyiben a helyi önkormányzat rendelete úgy szabályoz.

-----STARTING---POINT---VEGE---