2012. évi CIII. törvény indokolása

az Erzsébet-programról

-----STARTING---POINT---ALTALANOS--- 

Kiemelt közfeladat a nehéz anyagi helyzetben lévők üdülésének, pihenésének, rekreációjuk elősegítése. Így szükséges, hogy törvényi szinten kerüljön meghatározásra, hogy a személyi jövedelemadóról szóló törvény alapján kibocsátott Erzsébet-utalvány ráfordításokkal csökkentett bevétele kizárólag szociális üdültetési célokra, ezzel kapcsolatos szolgáltatások nyújtására, illetve egyéb szociális programok végrehajtására használható fel.

-----STARTING---POINT---RESZLETES---

Az 1. §-hoz

Az Erzsébet-program célja hogy jelentősen csökkentse azon gyermekek számát, akik részére nem biztosított a napi többszöri étkezés, az életkoruknak megfelelő egészséges táplálék, a tudás megszerzéséhez szükséges egészségi állapot, az aktív kikapcsolódás lehetősége.

A 2. §-hoz

Az értelmező rendelkezéseket tartalmazza.

A 3. §-hoz

A program keretében a Magyar Nemzeti Üdülési Alapítvány (MNÜA) közfeladatként nyújtott szolgáltatásokat sorolja fel. Az MNÜA szociális üdültetéssel, szociális étkeztetéssel, ifjúsági és gyermekvédelmi programokban való részvétellel, külön törvény szerinti szociális és gyermekvédelmi támogatások folyósításával kapcsolatos szervezési és lebonyolítási teendőket lát el.

A 4-6. §-hoz

Az Erzsébet-program végrehajtása érdekében az MNÜA által felhasználható forrásokat sorolja fel. A törvény továbbá kimondja, hogy ezen források kizárólag a program keretében használhatóak fel, valamint rögzíti közreműködő szervezet igénybevételének lehetőségét.

-----STARTING---POINT---VEGE---

A 7. §-hoz

A törvény hatálybalépéséről rendelkezik.

A 8. §-hoz

Megteremti a lehetőséget egyes részletkérdések kormányrendeleti vagy miniszteri rendeleti szabályozására.

A 9. §-hoz

Technikai módosításokat tartalmaz.