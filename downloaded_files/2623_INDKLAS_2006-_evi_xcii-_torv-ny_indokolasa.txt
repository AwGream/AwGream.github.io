2006. évi XCII. törvény indokolása

a prémiumévek programról és a különleges foglalkoztatási állományról szóló 2004. évi CXXII. törvény módosításáról

-----STARTING---POINT---ALTALANOS--- 

A Kormány programjában a modern közigazgatás, a szolgáltató állam kialakítását tűzte ki célul. Ennek érdekében lépéseket kíván tenni a magas színvonalú szolgáltatást nyújtó, hatékonyan működő, a közpénzeket takarékosan felhasználó új közigazgatási rendszer kialakítására. Az intézkedések feltételezik, hogy az eddigi merev foglalkoztatási kereteket rugalmasabb létszámgazdálkodás váltsa fel. Ugyanakkor a közszférát elhagyók státuszváltozását a Kormány olyan intézkedésekkel segíti elő, amelyek elismerik a közszolgálati életpályát, illetve hatékonyan segítik az elhelyezkedést.

2005. január 1-jével sor került a prémiumévek program és a különleges foglalkoztatási állomány speciális szabályainak bevezetésére (2004. évi CXXII. törvény) a közszférából történő méltányos távozás és a rugalmas foglalkoztatás egyidejű biztosítása érdekében.

-----STARTING---POINT---RESZLETES---

Az 1-2. §-hoz

A törvény a szabadság kiadásával kapcsolatban az egyértelmű gyakorlat érdekében kimondja, hogy a programba való belépéskor az addig ki nem adott szabadságot meg kell állapítani, a program időtartama alatt pedig hozzá kell számítani a munkavégzéssel nem töltött időhöz. Az ilyen módon ki nem adott szabadság megváltására az általános szabályok szerint a jogviszony megszűnésekor kerül sor.

A 3-4. §-hoz

A prémiumévek programba és a különleges foglalkoztatási állományba 2006. december 31-e helyett a törvény szerint 2008. december 31-ig lehet belépni. A program lejárta így legfeljebb 2013. december 31-ig terjedhet. Ezzel összefüggésben a törvény nem a 2009-ig, hanem a 2013-ig terjedő időszakra vonatkozóan mondja ki, hogy az éves költségvetési törvény határozza meg a program forrását.

-----STARTING---POINT---VEGE---

Az 5. §-hoz

A törvény a kihirdetést követő hónap első napján lép hatályba. A törvény tartalmaz néhány számozási, hivatkozási pontosítást is.