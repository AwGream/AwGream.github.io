1992. évi XVII. törvény indokolása

a földről szóló 1987. évi I. törvény kiegészítéséről rendelkező 1991. évi XIII. törvény módosításáról

Indokolás
-----STARTING---POINT---ALTALANOS--- 

A szövetkezetek vagyontárgyainak értékesítésére vonatkozó moratórium az ún. szövetkezeti átalakulási törvény hatályba lépésével egyidejűleg, 1992. január 20-án hatályát vesztette.

Tovább él azonban - az 1991. évi XIII. törvény rendelkezései szerint - 1992. március 31-ig az a szabály, miszerint a szövetkezetek tulajdontárgyait csak a vagyonátadó bizottságok engedélyével lehet elidegeníteni. A vagyonátadó bizottságok ellenőrzési jogosítványa az 1991. évi XIII. törvény 2. § (1) bekezdése alapján 1992. március 31. napjával megszűnik.

Ugyanakkor az ún. szövetkezeti átalakulási törvény rendelkezéseinek megfelelően a vagyonnevesítésről rendelkező közgyűlés megtartásának végső határideje 1992. április 30.

E két rendelkezést, illetőleg határidőt egybevetve látható, hogy 1992. március 31. és április 30. közötti időszakban a szövetkezetek a vagyontárgyaikat minden ellenőrzés nélkül elidegeníthetik. Nem kívánatos azonban, hogy a szövetkezetek egyes vagyontárgyaikat a vagyonnevesítést megelőzően elidegenítsék, illetőleg megterheljék.

Ezt kívánja kiküszöbölni az általam előterjesztett törvényjavaslat az által, hogy a vagyonellenőrzést 1 hónappal, a vagyonnevesítés végső időpontjáig meghosszabbítja.

-----STARTING---POINT---RESZLETES---

-----STARTING---POINT---VEGE---