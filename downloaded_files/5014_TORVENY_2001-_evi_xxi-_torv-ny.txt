2001. évi XXI. törvény

a Magyar Köztársaság Kormánya és a Kínai Népköztársaság Kormánya között a kétoldalú állam- és kormányközi szerződések rendezéséről szóló, 2000. november 28-án, Pekingben aláírt Jegyzőkönyv megerősítése és kihirdetése tárgyában

1. § Az Országgyűlés a Magyar Köztársaság Kormánya és a Kínai Népköztársaság Kormánya között a kétoldalú állam- és kormányközi szerződések rendezéséről szóló, 2000. november 28-án, Pekingben aláírt jegyzőkönyvet (a továbbiakban: Jegyzőkönyv) e törvénnyel megerősíti és kihirdeti.

2. § A Jegyzőkönyv hiteles magyar nyelvű szövege a következő:

„Jegyzőkönyv a Magyar Köztársaság Kormánya és a Kínai Népköztársaság Kormánya között a kétoldalú állam- és kormányközi szerződések rendezéséről

A Magyar Köztársaság Kormánya és a Kínai Népköztársaság Kormánya (a továbbiakban: Szerződő Felek) a Magyarország és Kína között az 1951-1999. években kötött állam- és kormányközi szerződések hatályának pontosítását kívánva,

valamint a Szerződő Felek közötti, a fenti szerződések rendezéséről folytatott tárgyalásokon elért konstruktív eredményeket figyelembe véve,

a következőkben állapodtak meg:

1. Cikk

A Szerződő Felek megállapítják, hogy a jelen Jegyzőkönyv 1. számú mellékletében szereplő szerződések a Magyar Köztársaság és a Kínai Népköztársaság között továbbra is hatályban levőnek minősülnek.

2. Cikk

A Szerződő Felek megállapodtak abban, hogy a jelen Jegyzőkönyv 2. számú mellékletében szereplő szerződések hatálya a Magyar Köztársaság és a Kínai Népköztársaság között megszűnik, a jelen Jegyzőkönyv hatálybalépésének napjával.

3. Cikk

A fenti cikkekben szereplő mellékletek a jelen Jegyzőkönyv elválaszthatatlan részét képezik.

4. Cikk

A Szerződő Felek diplomáciai úton értesítik egymást arról, hogy a jelen Jegyzőkönyv hatálybalépéséhez szükséges belső jogi követelményeknek eleget tettek. A Jegyzőkönyv a későbbi jegyzék keltének napjától számított 30. napon lép hatályba.

Készült Pekingben, 2000. november 28. napján, két példányban, magyar és kínai nyelven, mindkét szöveg egyaránt hiteles.

(Aláírások)

A Jegyzőkönyv 1. számú melléklete

A Magyar Köztársaság és a Kínai Népköztársaság között hatályban tartandó szerződések

 1.

 A Magyar Népköztársaság Kormánya és a Kínai Népköztársaság Kormánya közötti megállapodás arról, hogy a Magyar Nagykövetség visszaadja a Yongge lu Tou Tiao-ban levő követség épületét a Kínai Népköztársaságnak és átköltözik a Sanlitun 17-re

 1969. 06. 02. Peking

 

 

 

 2.

 Egyezmény a Magyar Népköztársaság Kormánya és a Kínai Népköztársaság Kormánya között a Gazdasági és Műszaki Együttműködésről

 1984. 06. 25. Budapest

 

 

 

 3.

 Jegyzőkönyv a Magyar Népköztársaság Kormánya és a Kínai Népköztársaság Kormánya között a Magyar-Kínai Gazdasági, Kereskedelmi és Műszaki-Tudományos Együttműködési Bizottság létrehozásáról

 1984. 06. 25. Budapest

 

 

 

 4.

 Megállapodás az egészségügyi és orvostudományi együttműködésről a Magyar Népköztársaság Kormánya és a Kínai Népköztársaság Kormánya között

 1984. 11. 23. Peking

 

 

 

 5.

 Megállapodás a Magyar Népköztársaság Kormánya és a Kínai Népköztársaság Kormánya között a növényegészségügyről és a növényvédelemről

 1986. 01. 22. Budapest

 

 

 

 6.

 Konzuli megállapodás a Magyar Népköztársaság és a Kínai Népköztársaság között

 1986. 06. 03. Budapest

 

 

 

 7.

 Megállapodás az idegenforgalmi együttműködésről a Magyar Népköztársaság Kormánya és a Kínai Népköztársaság Kormánya között

 1987. 03. 31. Budapest

 

 

 

 8.

 Megállapodás a hosszú időre szóló gazdasági, tudományos és műszaki együttműködés alapvető irányáról a Magyar Népköztársaság és a Kínai Népköztársaság között

 1987. 06. 17. Budapest

 

 

 

 9.

 Egyezmény a Magyar Népköztársaság Kormánya és a Kínai Népköztársaság Kormánya között a kulturális, tudományos és oktatási együttműködésről

 1987. 06. 17. Budapest

 

 

 

 10.

 Jegyzékváltás a Magyar Népköztársaság Kormánya és a Kínai Népköztársaság Kormánya között a Főkonzulátusok kölcsönös létrehozásáról

 1988. 09. 22. és 1988. 10. 17. Peking

 

 

 

 11.

 Megállapodás a tudományos és műszaki együttműködésről a Magyar Népköztársaság és a Kínai Népköztársaság között

 1989. 06. 08. Budapest

 

 

 

 12.

 A tudományos és műszaki együttműködés közös feltételei a Magyar Népköztársaság és a Kínai Népköztársaság között

 1989. 06. 08. Budapest

 

 

 

 13.

 Kereskedelmi megállapodás a Magyar Köztársaság Kormánya és a Kínai Népköztársaság Kormánya között

 1990. 03. 24. Peking

 

 

 

 14.

 Megállapodás a Magyar Köztársaság és a Kínai Népköztársaság között a beruházások elősegítéséről és kölcsönös védelméről

 1991. 05. 29. Budapest

 

 

 

 15.

 Megállapodás a kölcsönös vízummentességről a Magyar Köztársaság Kormánya és a Kínai Népköztársaság Kormánya között

 1992. 04. 28. Peking

 

 

 

 16.

 Jegyzőkönyv a Magyar-Kínai Gazdasági, Kereskedelmi és Műszaki-Tudományos Együttműködési Bizottság Alapszabályáról

 1992. 06. 06. Peking

 

 

 

 17.

 Egyezmény a kettős adóztatás elkerülésére és az adóztatás kijátszásának megakadályozására a jövedelemadók területén a Magyar Köztársaság Kormánya és a Kínai Népköztársaság Kormánya között

 1992. 06. 17. Peking

 

 

 

 18.

 Légiközlekedési megállapodás a Magyar Köztársaság Kormánya és a Kínai Népköztársaság Kormánya között

 1993. 09. 15. Budapest

 

 

 

 19.

 Egyezmény a vámügyekben történő kölcsönös segítségnyújtásról és együttműködésről a Magyar Köztársaság Kormánya és a Kínai Népköztársaság Kormánya között

 1995. 07. 10. Budapest

 

 

 

 20.

 A Magyar Köztársaság és a Kínai Népköztársaság között a polgári és kereskedelmi ügyekben történő kölcsönös jogsegélyről szóló szerződés

 1995. 10. 09. Peking

 

 

 

 21.

 Jegyzőkönyv a Magyar Köztársaság és a Kínai Népköztársaság között az MTE Bizottság 31. ülésszakáról

 1996. 08. 09. Peking

 

 

 

 22.

 Egyezmény az iskolai végzettségeket és tudományos fokozatokat tanúsító okiratok kölcsönös elismeréséről a Magyar Köztársaság Kormánya és a Kínai Népköztársaság Kormánya között

 1997. 12. 02. Peking

 

 

 

 23.

 Jegyzékváltás a Magyar Köztársaság Kormánya és a Kínai Népköztársaság Kormánya között a Hongkongban létesítendő Magyar Főkonzulátusról

 1998. 05. 19. Peking

 

 

 

 24.

 Jegyzőkönyv a Magyar-Kínai GKMTE Bizottság 10. ülésszakáról

 1999. 10. 12. Peking

A Jegyzőkönyv 2. számú melléklete

A Magyar Köztársaság és a Kínai Népköztársaság között megszüntetendő szerződések

 1.

 Közös feltételek a külkereskedelmi szervek közötti áruszállításról a Magyar Népköztársaság és a Kínai Népköztársaság között

 1951. 02. 19. Peking

 

 

 

 2.

 Egyezmény a Magyar Népköztársaság és a Kínai Népköztársaság kulturális együttműködéséről

 1951. 07. 12. Peking

 

 

 

 3.

 Jegyzőkönyv az 1951-ben aláírt árucseréről és fizetésről szóló megállapodás meghosszabbításáról és módosításáról a Magyar Népköztársaság és a Kínai Népköztársaság között

 1952. 07. 21. Budapest

 

 

 

 4.

 Jegyzőkönyv a külkereskedelmi szervek közötti 1952. évi áruszállítás közös feltételeiről a Magyar Népköztársaság és a Kínai Népköztársaság között

 1952. 07. 21. Budapest

 

 

 

 5.

 Postai megállapodás a Magyar Népköztársaság és a Kínai Népköztársaság között

 1953. 07. 16. Peking

 

 

 

 6.

 Távközlési megállapodás a Magyar Népköztársaság és a Kínai Népköztársaság között

 1953. 07. 16. Peking

 

 

 

 7.

 Jegyzőkönyv az 1953. évi árucsere és fizetési megállapodás meghosszabbításáról és módosításáról  a Magyar Népköztársaság és a Kínai Népköztársaság között

 1954. 04. 30. Budapest

 

 

 

 8.

 Együttműködési megállapodás a kártékony mezőgazdasági rovarok és betegségek megelőzéséről a Magyar Népköztársaság Kormánya és a Kínai Népköztársaság Kormánya között

 1954. 12. 28. Peking

 

 

 

 9.

 A Magyar Népköztársaság és a Kínai Népköztársaság közötti tudományos és műszaki együttműködési határozatok végrehajtásának közös feltételei

 1955. 01. 10. Peking

 

 

 

 10.

 Jegyzékváltás az 1956. évi áruszállítás közös feltételeinek módosításáról a Magyar Népköztársaság és a Kínai Népköztársaság között

 1956. 04. 29. Budapest

 

 

 

 11.

 Közös nyilatkozat a Magyar Népköztársaság Kormányának küldöttsége és a Kínai Népköztársaság Kormányának küldöttsége között Budapesten lefolytatott tárgyalásokról

 1957. 01. 17. Budapest

 

 

 

 12.

 Egyezmény a Magyar Népköztársaság és a Kínai Népköztársaság között a Magyar Népköztársaságnak a Kínai Népköztársaság által nyújtandó hitelre vonatkozóan

 1957. 05. 13. Budapest

 

 

 

 13.

 Megállapodás az 1957. évi árucseréről és a fizetésről a Magyar Népköztársaság és a Kínai Népköztársaság között

 1957. 06. 08. Budapest

 

 

 

 14.

 Jegyzőkönyv a külkereskedelmi szervezetek közötti 1957. évi áruszállítás közös feltételeinek módosításáról a Magyar Népköztársaság és a Kínai Népköztársaság között

 1957. 06. 08. Budapest

 

 

 

 15.

 Megállapodás a Magyar Népköztársaság és a Kínai Népköztársaság kulturális együttműködésének 1957. évi munkatervéről

 1957. 07. 18. Budapest

 

 

 

 16.

 A Magyar Népköztársaság Kormánya és a Kínai Népköztársaság Kormánya közös nyilatkozata

 1957. 10. 04. Peking

 

 

 

 17.

 Megállapodás a nem kereskedelmi célokra fizetendő pénz árfolyamáról és elszámolásáról a Magyar Népköztársaság Kormánya és a Kínai Népköztársaság Kormánya között

 1958. 02. 17. Budapest

 

 

 

 18.

 Megállapodás a Magyar Népköztársaság és a Kínai Népköztársaság kulturális együttműködésének 1958. évi munkatervéről

 1958. 04. 03. Budapest

 

 

 

 19.

 Megállapodás a Magyar Népköztársaság és a Kínai Népköztársaság kulturális együttműködésének 1959. évi munkatervéről

 1959. 01. 09. Peking

 

 

 

 20.

 A Magyar Népköztársaság és a Kínai Népköztársaság Barátsági és Együttműködési Szerződése

 1959. 05. 06. Peking

 

 

 

 21.

 Megállapodás a Magyar Népköztársaság és a Kínai Népköztársaság kulturális együttműködésének 1960. évi munkatervéről

 1960. 02. 16. Budapest

 

 

 

 22.

 Jegyzőkönyv a külkereskedelmi szervezetek közötti 1960. évi áruszállítás közös feltételeiről a Magyar Népköztársaság és a Kínai Népköztársaság között

 1960. 02. 28. Peking

 

 

 

 23.

 Jegyzőkönyv a külkereskedelmi szervezetek közötti 1963. évi áruszállítás közös feltételeiről a Magyar Népköztársaság és a Kínai Népköztársaság között

 1963. 04. 10. Budapest

 

 

 

 24.

 Jegyzékváltás az 1953. október 3-án aláírt Magyar-Kínai Tudományos és Műszaki Együttműködési Megállapodás hatályának meghosszabbításáról a Magyar Népköztársaság Kormánya és a Kínai Népköztársaság Kormánya között

 1964. 01. 09. Budapest

 

 

 

 25.

 Jegyzőkönyv a külkereskedelmi szervezetek közötti 1964. évi áruszállítás közös feltételeiről a Magyar Népköztársaság és a Kínai Népköztársaság között

 1964. 03. 26. Peking

 

 

 

 26.

 Jegyzékváltás a kínai kereskedelmi aktívum Magyarország általi visszafizetéséről a Magyar Népköztársaság Kormánya és a Kínai Népköztársaság Kormánya között

 1965. 03. 26. Budapest

 

 

 

 27.

 Megállapodás a Magyar Népköztársaság és a Kínai Népköztársaság kulturális együttműködésének 1967. évi munkatervéről

 1967. 12. 08. Peking

 

 

 

 28.

 Jegyzékváltás a Magyar Köztársaság Kormánya és a Kínai Népköztársaság Kormánya között az 1990. évi árucsere-forgalomról

 1990. 03. 24. Budapest”

 

 

 

3. § (1) Ez a törvény a (2) bekezdésben meghatározott kivétellel a kihirdetése napján lép hatályba.

(2) A törvény 2. §-a a Jegyzőkönyv 4. Cikkében meghatározott időpontban lép hatályba.

(3) A (2) bekezdés szerinti hatálybalépésről szóló közleményt a külügyminiszter a Magyar Közlönyben közzéteszi.

4. § E törvény 2. §-ának hatálybalépésével egyidejűleg hatályát veszti

a Magyar Népköztársaság és a Kínai Népköztársaság között Pekingben, 1959. évi május hó 6. napján aláírt barátsági és együttműködési szerződés törvénybe iktatásáról szóló 1959. évi V. törvény, valamint

a Magyar Népköztársaság Kormánya és a Kínai Népköztársaság Kormánya között Pekingben, 1954. december 28-án aláírt, a mezőgazdasági növények betegségektől és kártevőktől való védelme terén történt kölcsönös együttműködés tárgyában kötött egyezmény kihirdetéséről szóló 1955. évi 33. törvényerejű rendelet.