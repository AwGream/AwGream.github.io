1990. évi LXXXIV. törvény indokolása

a társadalombiztosításról szóló 1975. évi II. törvény módosításáról

-----STARTING---POINT---ALTALANOS---

Az 1980. évi 20. tvr. 1. §-ának megfelelően 1981. január 1-jétől 10 évről 20 évre emelkedett az öregségi nyugdíj megszerzéséhez szükséges szolgálati idő. Átmeneti ideig, 1991. január 1-jéig azonban még nyugdíjjogosultságot szerezhettek és szerezhetnek azok is, akik csak 10 év szolgálati idővel rendelkeznek, de betöltik a nyugdíjra jogosító 55., illetve 60. éves korhatárt. Január elseje után azonban nemcsak azok nem kaphatnak nyugdíjat, akiknek nincs 20 évük, hanem azok sem, akik szereztek ugyan 20 évet, de 5 évnél hosszabb megszakítás van a munkaviszonyukban.

Az 5 év megszakításból következő joghátrány egy ma már tarthatatlan foglalkoztatáspolitika tükröződése a társadalombiztosítási szabályokban. Ezért a társadalombiztosításról szóló 1975. évi II. törvény 56. §-ának teljes elhagyását javasoljuk. Anyagi kihatása az intézkedésnek nem túl jelentős. Főként olyan nőket, családanyákat érint, akik gyermekeik nevelése, idős családtagjaik gondozása miatt szakították meg a munkaviszonyukat és 1991-től nyugdíjkorhatáron túli foglalkoztatásukhoz sem fűződik társadalmi érdek. Közös érdekünk viszont az lenne, ha 20 év munka után 55 évesen ők is nyugdíjat kaphatnának.

-----STARTING---POINT---RESZLETES---
-----STARTING---POINT---VEGE---