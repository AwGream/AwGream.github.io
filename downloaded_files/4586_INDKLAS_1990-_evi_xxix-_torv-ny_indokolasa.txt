1990. évi XXIX. törvény indokolása

a Magyar Köztársaság Alkotmányának módosításáról

-----STARTING---POINT---ALTALANOS---

A Magyar Köztársaság elemi érdeke az, hogy stabil és felelős kormánya legyen. Ennek elérése érdekében szükséges, hogy a demokratikus országok gyakorlatának megfelelően a miniszterelnöknek legyen joga arra, hogy kiválassza kormányának tagjait.

A miniszterek egyenlő felelősséget viselnek, ezért indokolt, hogy a hiearhiában egyenlő helyet is foglaljanak el. A javaslat ezért megszünteti a miniszterek közötti státuszbeli különbséget is kifejező államminiszteri tisztséget, ugyanakkor lehetővé teszi - meghatározott feladatokra - tárca nélküli miniszterek kinevezését.

A minisztériumok szervezése és átalakítása alapvetően kormányzati feladat, a javaslat nem tartja indokoltnak, hogy a minisztériumok felsorolását 2/3-os többséggel hozott „alkotmányerejű” törvény tartalmazza.

A javaslat a Minisztertanács elnöke kifejezést az új jogi helyzetnek, a magyar hagyományoknak megfelelő, és szóhasználatunkban ma is szinte kizárólagosan használatos miniszterelnök kifejezéssel váltja fel.

-----STARTING---POINT---RESZLETES---
-----STARTING---POINT---VEGE---