2015. évi XV. törvény indokolása

az államháztartásról szóló 2011. évi CXCV. törvény módosításáról

-----STARTING---POINT---ALTALANOS--- 

A törvény az államháztartásról szóló 2011. évi CXCV. törvénynek a nemzetiségi önkormányzatok sajátos működése miatt szükséges módosítását, pontosítását végzi el, a nemzetiségi önkormányzati költségvetési szervek alapítására vonatkozó szabályokat, és biztosítja annak a lehetőségét, hogy az országos nemzetiségi önkormányzat hivatala, a nemzetiségi önkormányzati költségvetési szerv akkor is rendelkezhessen gazdasági szervezettel, ha az éves átlagos statisztikai állományi létszáma a 100 főt nem éri el.

-----STARTING---POINT---RESZLETES---

Az 1. §-hoz

A törvény a költségvetési szerv alapítására jogosultak tekintetében használt indokolatlan megbontás egységesítését szolgálja aszerint, hogy nem tesz különbséget a helyi és az országos nemzetiségi önkormányzati alapítás között. Figyelemmel arra is, hogy ahhoz az alapítás szempontjából eltérő jogkövetkezmény egyébként nem társul. Ez a megoldás azonban nem zárja ki, hogy jogszabály az alapítóra tekintettel eltérő szabályozást alakítson ki a nemzetiségi költségvetési szervekre vonatkozóan.

A 2. §-hoz

Az államháztartásról szóló 2011. évi CXCV. törvény 2015. április 1-jétől alkalmazandó 10. § (4a) bekezdése módosításának célja, hogy a nemzetiségi önkormányzatok hivatala, valamint a nemzetiségi önkormányzat által alapított költségvetési szervek gazdasági önállóságát - alapjogaik gyakorlásának érdekében - megőrizhesse. Az Áht. hivatkozott rendelkezésének módosítása megteremti a nemzetiségi önkormányzatok számára azt a lehetőséget, hogy az irányításuk alatt működő 100 fő éves átlagos statisztikai állományi létszámot el nem érő költségvetési szervek is önálló gazdasági szervezettel rendelkezzenek.

A 3-4. §-hoz

A törvény 1. §-ában meghatározott módosításokkal összefüggésben szükséges szövegcserés módosításokat és hatályon kívül helyező rendelkezéseket határozza meg.

-----STARTING---POINT---VEGE---

Az 5. §-hoz

A törvény hatálybalépéséhez szükséges rendelkezéseket állapítja meg.