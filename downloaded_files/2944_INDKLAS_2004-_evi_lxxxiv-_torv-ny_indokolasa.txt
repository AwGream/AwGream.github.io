2004. évi LXXXIV. törvény indokolása

a pénzügyi konglomerátumok kiegészítő felügyelete tekintetében egyes pénzügyi tárgyú törvények módosításáról

-----STARTING---POINT---ALTALANOS--- 

A törvény tartalmában egy egységet képez, azonban formailag három törvény kerül módosításra. A törvény beépíti a hitelintézetekről és a pénzügyi vállalkozásokról szóló 1996. évi CXII. törvénybe, a tőkepiacról szóló 2001. évi CXX. törvénybe és a biztosítókról és a biztosítási tevékenységről szóló 2003. évi LX. törvénybe a pénzügyi konglomerátumok kiegészítő felügyeletét. Mindhárom törvény azonos jellegű szabályokat tartalmaz, azonban a pénzügyi konglomerátumok összetételétől függően kell az egyes törvényekben rögzített szabályokat alkalmazni.

A hatályos magyar jogszabályok átfogó rendelkezéseket tartalmaznak az önállóan működő hitelintézetek, befektetési vállalkozások és a biztosítók prudenciális és felügyeleti szabályozása tekintetében. Szintén ez a megállapítás fogalmazható meg a hitelintézeteket és befektetési vállalkozásokat tartalmazó csoportokról, valamint a biztosítókat magában foglaló csoportokról. Ezekről elmondható, hogy tevékenységük tekintetében homogén pénzügyi csoportok. A pénzügyi szolgáltatást végző intézmények és a környezetük terén végbemenő újabb fejlemények a pénzügyi konglomerátumok kialakulásához vezettek, amelyek a pénzügyi szektor különböző ágazataiban kínálnak szolgáltatásokat és termékeket, azaz már nem homogén, hanem heterogén csoportokról beszélünk. A heterogén csoport, azaz a pénzügyi konglomerátum, már egyidejűleg tartalmaz hitelintézetet vagy befektetési vállalkozást és biztosítót is. Az összevont alapú felügyelet keretében a homogén csoportok felügyelete jelenik meg, miközben a kiegészítő felügyelet ezt meghaladóan, ám nem helyettesítve, valósítja meg a heterogén csoportok felügyeletét. Mindez azt jelenti, hogy a kiegészítő felügyelet, mint ahogyan neve is mutatja, egy pótlólagos tartalmú felügyeletet jelent. A Pénzügyi Szervezetek Állami Felügyelete (a továbbiakban: Felügyelet) számára ezen új szemléletben megközelített csoportra is rálátást kíván biztosítani a törvény.

A pénzügyi konglomerátumok hatalmas méreteket ölthetnek, sokszor több országot is átívelően, így a prudenciális felügyeletük sem hanyagolható el. A pénzügyi konglomerátumok ellenőrzése speciális abból a szempontból, hogy a több tagállami érintettség miatt több felügyeleti hatóság lesz a felügyelet ellátása során is érintett. Mindez természetesen azt jelenti, hogy egy felügyeleti hatóság lesz felelős a kiegészítő felügyeleti feladatok ellátásáért, azonban az adatszolgáltatás terén és egyes döntési kérdésekben a többi érintett felügyeleti hatóság is szerepkörrel bír.

-----STARTING---POINT---RESZLETES---

Az 1. §-hoz

A módosítás az új szabályozási elemek törvénybe való beépítése miatt kiterjeszti a törvény hatályát egyes új intézményekre is.

A 2. §-hoz

A módosítás technikai jellegű.

A 3. §-hoz

A törvény a dokumentálási kötelezettséget kiterjeszti a kiegészítő felügyelet alá tartozó intézményekre is, amelynek célja, hogy a kiegészítő felügyelet ellátása minden tekintetben biztosított legyen.

A 4. §-hoz

A törvény alapján az alapítási engedélyek terén a pénzügyi konglomerátumok kialakulását és átalakulását is figyelemmel tudják kísérni az érintett felügyeletek, ami az együttműködés egyik alapelemét is biztosítja.

Az 5-6. §-hoz

A módosítás pontosító jellegű.

A 7. §-hoz

A törvény alapján az alapítási engedélyek terén a pénzügyi konglomerátumok kialakulását és átalakulását is figyelemmel tudják kísérni az érintett felügyeletek, ami az együttműködés egyik alapelemét is biztosítja.

A 8. §-hoz

A Felügyelet engedélyével megválasztott vezető-irányító személy ismerete által a Felügyeletnek rálátása nyílik akár a tőkekapcsolat nélküli ellenőrző befolyás fennállásának könnyebb felismerésére is.

A 9. §-hoz

A titokvédelmi szabályok módosítása által válik lehetővé, hogy a pénzügyi konglomerátumra vonatkozó számítások és a kiegészítő felügyeleti feladatok ténylegesen elvégezhetőek legyenek.

A törvény kiegészíti a hitelinformációs rendszerre vonatkozó szabályozást. A hiteladat-szolgáltatónak nem csak az adatszolgáltatás lehetőségéről, hanem a konkrét adatszolgáltatás tényéről és tartalmáról is tájékoztatnia kell az ügyfelet. A módosítás egyértelművé teszi, hogy a késedelmes tartozás megszűnését követően legfeljebb öt évig tartható nyilván az adós a hitelinformációs rendszerben.

A 10. §-hoz

A módosítás technikai jellegű, a biztosító szó szóhasználatát helyesbíti.

A 11. §-hoz

A törvény pontosítja az összevont alapú felügyelet alá tartozó hitelintézet pénzügyi helyzetének ellenőrzését biztosító szabályrendszert.

A 12. §-hoz

Rögzíteni szükséges, hogy ha az összevont alapú felügyelet alá tartozó anyavállalat harmadik országbeli intézmény, mely esetekben köteles a Felügyelet ellátni az összevont alapú felügyeleti feladatokat.

A 13. §-hoz

A módosítás technikai jellegű.

A 14. §-hoz

A törvény a pénzügyi konglomerátum azonosítását rögzíti. A konglomerátummá minősítés alapja a jelentős pénzügyi ágazatbeli tevékenység, a jelentős pénzügyi ágazatok közötti tevékenység és a csoport heterogén összetétele, azaz a csoport tagjai között jelentős mértékben jelen kell lennie biztosítónak és pénzügyi intézménynek vagy befektetési vállalkozásnak is. A törvény rögzíti, hogy fontos meghatározni azt is, melyik intézmény áll a pénzügyi konglomerátum élén.

A 15. §-hoz

A törvény kifejti a kiegészítő felügyelet célját, felsorolja az érintett intézményeket és ezek közül kiemeli azt az intézményt, amely a számításokat végzi és a felügyeleti hatósággal kapcsolatban áll a kiegészítő felügyelet tekintetében.

A 16. §-hoz

A törvény rögzíti, hogy a Felügyeletnek feladata a feltételeknek eleget tevő csoportok pénzügyi konglomerátummá minősítése. Ennek érdekében a Felügyeletnek folyamatosan figyelnie kell a csoportokat, tulajdonviszonyokat és kapcsolódó tényezőket, és együtt kell működnie más érintett felügyeleti hatóságokkal is.

A 17. §-hoz

A törvény olyan különleges részletszabályokat tartalmaz, amelyek a Felügyelet számára mentesítési lehetőséget adnak a kiegészítő felügyelet alá történő bevonásra kötelezés alól, valamint rögzíti, melyik intézményeket nem felügyelheti a Felügyelet egyedileg, csak a kiegészítő felügyelet szempontjából.

A 18. §-hoz

A módosítás rögzíti a prudens működés terén megkövetelt személyi és felelősségi hátteret a kiegészítő felügyelet alá tartozó intézmény esetében.

A 19. §-hoz

A törvény előírja, milyen időközönként kell elkészíteni a pénzügyi konglomerátum pénzügyi ágazatbeli vállalkozásaira vonatkozó számításokat. A számítások keretében a jelentős kockázatvállalásokat és csoporton belüli ügyleteket kell jelenteni a Felügyelet részére, valamint a tőkemegfelelési számításokat is el kell készíteni.

A 20. §-hoz

A pénzügyi konglomerátum szintjén is biztosítani kell az átláthatóságot és az ellenőrizhetőséget, így ezen a szinten is rendelkeznie kell a konglomerátumnak - a kiegészítő felügyelet alá tartozó intézmény által irányított és ellenőrzött - kockázatkezelési és belső kontroll rendszerrel.

A 21. §-hoz

Mivel a pénzügyi konglomerátum jellemzően több országot átölelő intézménycsoport, így több felügyeleti hatóság érintett a pénzügyi konglomerátum kiegészítő felügyelete tekintetében, valamint különösen jelentős ez abból a szempontból is, hogy néhány uniós tagállamban nem integrált a felügyeleti hatóság. Ezért fontos, hogy egy felügyeleti hatóság ki legyen jelölve, amelyik elvégzi a kiegészítő felügyeleti feladatokat, viseli az egyszemélyi felelősséget.

A 22. §-hoz

A kijelölt, a kiegészítő felügyeletért felelős érintett felügyeleti hatóság, azaz a koordinátor látja el a kiegészítő felügyeleti feladatokat a pénzügyi helyzet, a szabályok betartásának ellenőrzése és a szükséges döntések meghozatala tekintetében. Ehhez természetesen szükséges, hogy a többi érintett felügyeleti hatósággal konzultáljon, és értesítse őket egyes döntéseiről.

A 23. §-hoz

Az érintett felügyeleti hatóságok a pénzügyi konglomerátum azonosítása és a koordinátor kijelölése kezdetétől folyamatosan és minden fontos kérdésben egyeztetnek és együttműködnek. Ez az együttműködés kiterjed a szükséges adatok átadására is.

A 24. §-hoz

A pénzügyi konglomerátumhoz kapcsolódnak a szabályozott vállalkozásokon kívül nem szabályozott vállalkozások is, sőt a pénzügyi szektorhoz egyáltalán nem kötődő vállalkozások és természetes személyek is. A tőlük származó adatokat különös gondossággal kell kezelni.

A 25. §-hoz

A Felügyelet helyszínen és helyszínen kívül is folytathat felügyeleti ellenőrzést, valamint bármelyik érintett felügyeleti hatóság felhatalmazható ezen feladat ellátására.

A 26. §-hoz

A törvény szabályozza azt az esetet, amikor a kiegészítő felügyelet alá tartozó intézmény anyavállalata harmadik országbeli székhellyel rendelkezik. Ez egy különleges eset, hiszen a kiegészítő felügyelet a pénzügyi konglomerátum élén álló vállalkozáshoz kötődik, azonban ebben az esetben ez egy olyan országban van, ahol a szabályozás nem szükségszerűen egyezik meg az uniós szabályozással. Ilyen esetekben meg kell vizsgálni, hogy eleget tesz-e valóban a szabályozás az elvárásoknak, vagy a harmadik országbeli anyavállalattól eltekintve, az Európai Unióban szükséges a kiegészítő felügyeletet ellátni.

A 27. §-hoz

A pénzügyi konglomerátummá minősítés elősegítése és az átláthatóság biztosítása érdekében szükséges, hogy bejelentse a szabályozott intézmény, ha anyavállalata holding társaság lett vagy a tulajdonosi viszony megváltozott.

A 28. §-hoz

A módosítás pontosító jellegű.

A 29. §-hoz

A kiegészítő felügyelet ellátása érdekében a Felügyeletnek a pénzügyi konglomerátumhoz kapcsolódó személyek adatait nyilvántartásba kell vennie.

A 30. §-hoz

A fogyasztóvédelmi rendelkezések módosításának célja az ügyfelek jobb, alaposabb tájékoztatásának biztosítása. 2004 elejétől dinamikusan bővült a devizahitelek állománya a forinthitelekhez képest alacsonyabb kamatozásnak köszönhetően. A devizahitel ugyanakkor az árfolyam változása esetén jelentős kockázatot is rejt magában, a törlesztő részletek megemelkedhetnek, amire célszerű külön kockázatfeltáró nyilatkozatban felhívni a fogyasztók figyelmét.

Egyes hitelintézetek önálló biztosítékként, valamint jelzáloghiteleknél is alkalmazzák biztonságuk növelése érdekében a vételi jog kikötését, amelynek következményeire szintén indokolt külön felhívni az ügyfelek figyelmét.

A 31-32. §-hoz

A törvény bővíti a fogyasztóvédelem érdekében a betétügylet feltételeit magában foglaló üzletszabályzat, valamint a pénzügyi és kiegészítő pénzügyi szolgáltatásra irányuló szerződés kötelező tartalmi elemeit.

A 33. §-hoz

A kiegészítő felügyeleti feladatok ellátásához szükséges a tőkemegfelelésre vonatkozó számítások elvégzése, amelynek részletszabályozását egy PM rendeletben kell rögzíteni. Ehhez elengedhetetlen az adatszolgáltatáshoz kapcsolódó felhatalmazás rögzítése.

A 34. §-hoz

Mellékletben kerülnek egyes definíciók pontosításra, illetve új meghatározások épülnek be a törvénybe. Az új definíciók teljes egészében a kiegészítő felügyeleti szabályok pontos értelmezését és egyértelmű tartalmi megközelítését biztosítják. A korábban már szabályozott fogalmak módosítása a kiegészítő felügyelet törvénybe történő beépítése és elhatárolás miatt szükségesek. Szintén a mellékletben kerül pontosításra a szavatoló tőke számítása is. Ugyanakkor az uniós irányelvek pontos feltüntetése jelenik még meg.

A 35. §-hoz

A módosítás az új szabályozási elemek törvénybe való beépítése miatt kiterjeszti a törvény hatályát egyes új intézményekre.

A 36. §-hoz

A módosítás a definíciókat pontosítja, illetve új meghatározásokat épít be a törvénybe. Az új definíciók teljes egészében a kiegészítő felügyeleti szabályok pontos értelmezését és egyértelmű tartalmi megközelítését biztosítják. A korábban már szabályozott fogalmak módosítása a kiegészítő felügyelet törvénybe történő beépítése miatt szükséges.

A 37. §-hoz

A törvény alapján az alapítási engedélyek terén a pénzügyi konglomerátumok kialakulását és átalakulását is figyelemmel tudják kísérni az érintett felügyeletek, ami az együttműködés egyik alapelemét is biztosítja.

A 38. §-hoz

A módosítás pontosító jellegű.

A 39. §-hoz

A törvény alapján az alapítási engedélyek terén a pénzügyi konglomerátumok kialakulását és átalakulását is figyelemmel tudják kísérni az érintett felügyeletek, ami az együttműködés egyik alapelemét is biztosítja.

A 40. §-hoz

A módosítás technikai jellegű, a biztosító szó szóhasználatát helyesbíti.

A 41. §hoz

A módosítás pontosító jellegű.

A 42. §-hoz

A módosítás technikai jellegű.

A 43. §-hoz

A törvény a pénzügyi konglomerátum azonosítását rögzíti. A konglomerátummá minősítés alapja a jelentős pénzügyi ágazatbeli tevékenység, a jelentős pénzügyi ágazatközi tevékenység és a csoport heterogén összetétele, azaz a csoport tagjai között jelentős mértékben jelen kell lennie biztosítónak és pénzügyi intézménynek vagy befektetési vállalkozásnak is. A törvény rögzíti, hogy fontos meghatározni azt is, melyik intézmény áll a pénzügyi konglomerátum élén.

A 44. §-hoz

A törvény kifejti a kiegészítő felügyelet célját, felsorolja az érintett intézményeket és ezek közül kiemeli azt az intézményt, amely a számításokat végzi és a felügyeleti hatósággal kapcsolatban áll a kiegészítő felügyelet tekintetében.

A 45. §-hoz

A törvény rögzíti, hogy a Felügyeletnek feladata a feltételeknek eleget tevő csoportok pénzügyi konglomerátummá minősítése. Ennek érdekében a Felügyeletnek folyamatosan figyelnie kell a csoportokat, tulajdonviszonyokat és kapcsolódó tényezőket, és együtt kell működnie más érintett felügyeleti hatóságokkal is.

A 46. §-hoz

A törvény olyan különleges részletszabályokat tartalmaz, amelyek a Felügyelet számára mentesítési lehetőséget adnak a kiegészítő felügyelet alá történő bevonásra kötelezés alól, valamint rögzíti, melyik intézményeket nem felügyelheti a Felügyelet egyedileg, csak a kiegészítő felügyelet szempontjából.

A 47. §-hoz

A törvény rögzíti a prudens működés terén megkövetelt személyi és felelősségi hátteret a kiegészítő felügyelet alá tartozó intézmény esetében.

A 48. §-hoz

A törvény előírja, milyen időközönként kell elkészíteni a pénzügyi konglomerátum pénzügyi ágazatbeli vállalkozásaira vonatkozó számításokat. A számítások keretében a jelentős kockázatvállalásokat és csoporton belüli ügyleteket kell jelenteni a Felügyelet részére, valamint a tőkemegfelelési számításokat is el kell készíteni.

A 49. §-hoz

A pénzügyi konglomerátum szintjén is biztosítani kell az átláthatóságot és az ellenőrizhetőséget, így ezen a szinten is rendelkeznie kell a konglomerátumnak - a kiegészítő felügyelet alá tartozó intézmény által irányított és ellenőrzött - kockázatkezelési és belső kontroll rendszerrel.

Az 50. §-hoz

Mivel a pénzügyi konglomerátum jellemzően több országot átölelő intézménycsoport, így több felügyeleti hatóság érintett a pénzügyi konglomerátum kiegészítő felügyelete tekintetében, valamint különösen jelentős ez abból a szempontból is, hogy néhány uniós tagállamban nem integrált a felügyeleti hatóság. Ezért fontos, hogy egy felügyeleti hatóság ki legyen jelölve, amelyik elvégzi a kiegészítő felügyeleti feladatokat, viseli az egyszemélyi felelősséget.

Az 51. §-hoz

A kijelölt, a kiegészítő felügyeletért felelős érintett felügyeleti hatóság, azaz a koordinátor látja el a kiegészítő felügyeleti feladatokat a pénzügyi helyzet ellenőrzése, a szabályok betartásának ellenőrzése és a szükséges döntések meghozatala tekintetében. Ehhez természetesen szükséges, hogy a többi érintett felügyeleti hatósággal konzultáljon, és értesítse őket egyes döntéseiről.

Az 52. §-hoz

Az érintett felügyeleti hatóságok a pénzügyi konglomerátum azonosítása és a koordinátor kijelölése kezdetétől folyamatosan és minden fontos kérdésben egyeztetnek és együttműködnek. Ez az együttműködés kiterjed a szükséges adatok átadására is.

Az 53. §-hoz

A pénzügyi konglomerátumhoz kapcsolódnak a szabályozott vállalkozásokon kívül nem szabályozott vállalkozások, sőt a pénzügyi szektorhoz egyáltalán nem kötődő vállalkozások és természetes személyek is. Így a tőlük származó adatokat különös gondossággal kell kezelni.

Az 54. §-hoz

A Felügyelet helyszínen és helyszínen kívül is folytathat felügyeleti ellenőrzést, valamint bármelyik érintett felügyeleti hatóság felhatalmazható ezen feladat ellátására.

Az 55. §-hoz

A törvény szabályozza azt az esetet, amikor a kiegészítő felügyelet alá tartozó intézmény anyavállalata harmadik országbeli székhellyel rendelkezik. Ez egy különleges eset, hiszen a kiegészítő felügyelet a pénzügyi konglomerátum élén álló vállalkozáshoz kötődik, azonban ebben az esetben ez egy olyan országban van, ahol a szabályozás nem szükségszerűen egyezik meg az uniós szabályozással. Ilyen esetekben meg kell vizsgálni, hogy eleget tesz-e valóban a szabályozás az elvárásoknak, vagy a harmadik országbeli anyavállalattól eltekintve, az Európai Unióban szükséges a kiegészítő felügyeletet ellátni.

Az 56. §-hoz

A törvény pontosítja a kötelezően végzendő tevékenység szabályozását.

Az 57. §-hoz

Egyes holding társaságok nagymértékben érintettek a pénzügyi konglomerátum irányításában, a tevékenységek és a döntések összehangolásában, így indokolt, hogy ezen társaságok irányítói is eleget tegyenek bizonyos feltételeknek.

Az 58. §-hoz

A titokvédelmi szabályok módosítása által válik lehetővé, hogy a pénzügyi konglomerátumra vonatkozó számítások és a kiegészítő felügyeleti feladatok ténylegesen elvégezhetőek legyenek.

Az 59-60. §-hoz

A kiegészítő felügyelet ellátása érdekében a Felügyeletnek a pénzügyi konglomerátumhoz kapcsolódó személyek adatait nyilvántartásba kell vennie.

A 61. §-hoz

A pénzügyi konglomerátummá minősítés elősegítése és az átláthatóság biztosítása érdekében szükséges, hogy bejelentse a szabályozott intézmény, ha anyavállalata holding társaság lett vagy ezen tulajdonosi viszony megváltozott.

A 62. §-hoz

A módosítás pontosító jellegű.

A 63. §-hoz

A módosítás technikai jellegű.

A 64. §-hoz

A törvény a dokumentálási kötelezettséget kiterjeszti a kiegészítő felügyelet alá tartozó intézményekre is, amelynek célja, hogy a kiegészítő felügyelet ellátása minden tekintetben biztosított legyen. Ugyanakkor az uniós irányelvek pontos feltüntetése jelenik még meg.

A 65. §-hoz

A módosítás az új szabályozási elemek törvénybe való beépítése miatt kiterjeszti a törvény hatályát egyes új intézményekre is.

A 66. §-hoz

A törvény a definíciókat pontosítja, illetve új meghatározásokat épít be a törvénybe. Az új definíciók teljes egészében a kiegészítő felügyeleti szabályok pontos értelmezését és egyértelmű tartalmi megközelítését biztosítják. A korábban már szabályozott fogalmak módosítása a kiegészítő felügyelet törvénybe történő beépítése miatt szükséges.

A 67. §-hoz

Az összevont alapú felügyelet megvalósítását biztosítja a módosítás az adatkezelési szabály pontosítása szempontjából, ami által a Felügyelet számára minden fontos adat rendelkezésre áll.

A 68. §-hoz

A törvény alapján az alapítási engedélyek terén a pénzügyi konglomerátumok kialakulását és átalakulását is figyelemmel tudják kísérni az érintett felügyeletek, ami az együttműködés egyik alapelemét is biztosítja.

A 69. §-hoz

Egyes holding társaságok nagymértékben érintettek a pénzügyi konglomerátum irányításában, a tevékenységek és a döntések összehangolásában, így indokolt, hogy ezen társaságok irányítói is eleget tegyenek bizonyos feltételeknek.

A 70. §-hoz

A módosítás pontosító jellegű.

A 71. §-hoz

A törvény alapján az alapítási engedélyek terén a pénzügyi konglomerátumok kialakulását és átalakulását is figyelemmel tudják kísérni az érintett felügyeletek, ami az együttműködés egyik alapelemét is biztosítja.

A 72-73. §-hoz

A törvény korrigálja a biztosító szavatoló tőke számításának eljárását, amely a korlátok és figyelembe vehető szavatoló tőkeelemek pontosítását jelenti.

A 74. §-hoz

A titokvédelmi szabályok módosítása által válik lehetővé, hogy a pénzügyi konglomerátumra vonatkozó számítások és a kiegészítő felügyeleti feladatok ténylegesen elvégezhetőek legyenek.

A 75. §-hoz

A törvény által lehetővé válik a felügyeleti ellenőrzési jog átruházása, amennyiben egy másik fél kedvezőbb megítélési helyzetben van.

A 76. §-hoz

Az átláthatóság biztosítása érdekében a Felügyelet az összevont alapú felügyelet esetén is megköveteli a megfelelő kockázatkezelési és belső ellenőrzési rendszer fenntartását.

A 77. §-hoz

A módosítás pontosítja a számítási művelet végrehajtásának módját.

A 78. §-hoz

A törvény a biztosító szavatoló tőke számításának módját pontosítja, amely által az egyes felügyeleti típusok és az azokhoz szükséges számítások is nagyobb mértékben elhatárolódhatnak.

A 79. §-hoz

A módosítás technikai jellegű.

A 80. §-hoz

A törvény a pénzügyi konglomerátum azonosítását rögzíti. A konglomerátummá minősítés alapja a jelentős pénzügyi ágazatbeli tevékenység, a jelentős pénzügyi ágazatközi tevékenység és a csoport heterogén összetétele, azaz a csoport tagjai között jelentős mértékben jelen kell lennie biztosítónak és pénzügyi intézménynek vagy befektetési vállalkozásnak is. A törvény rögzíti, hogy fontos meghatározni azt is, melyik intézmény áll a pénzügyi konglomerátum élén.

A 81. §-hoz

A törvény kifejti a kiegészítő felügyelet célját, felsorolja az érintett intézményeket és ezek közül kiemeli azt az intézményt, amely a számításokat végzi és a felügyeleti hatósággal kapcsolatban áll a kiegészítő felügyelet tekintetében.

A 82. §-hoz

A törvény rögzíti, hogy a Felügyeletnek feladata a feltételeknek eleget tevő csoportok pénzügyi konglomerátummá minősítése. Ennek érdekében a Felügyeletnek folyamatosan figyelnie kell a csoportokat, tulajdonviszonyokat és kapcsolódó tényezőket, és együtt kell működnie más érintett felügyeleti hatóságokkal is.

A 83. §-hoz

A törvény olyan különleges részletszabályokat tartalmaz, amelyek a Felügyelet számára mentesítési lehetőséget adnak a kiegészítő felügyelet alá történő bevonásra kötelezés alól, valamint rögzíti, melyik intézményeket nem felügyelheti a Felügyelet egyedileg, csak a kiegészítő felügyelet szempontjából.

A 84. §-hoz

A törvény rögzíti a prudens működés terén megkövetelt személyi és felelősségi hátteret a kiegészítő felügyelet alá tartozó intézmény esetében.

A 85. §-hoz

A törvény előírja, milyen időközönként kell elkészíteni a pénzügyi konglomerátum pénzügyi ágazatbeli vállalkozásaira vonatkozó számításokat. A számítások keretében a jelentős kockázatvállalásokat és csoporton belüli ügyleteket kell jelenteni a Felügyelet részére, valamint a tőkemegfelelési számításokat is el kell készíteni.

A 86. §-hoz

A pénzügyi konglomerátum szintjén is biztosítani kell az átláthatóságot és az ellenőrizhetőséget, így ezen a szinten is rendelkeznie kell a konglomerátumnak - a kiegészítő felügyelet alá tartozó intézmény által irányított és ellenőrzött - kockázatkezelési és belső kontroll rendszerrel.

A 87. §-hoz

Mivel a pénzügyi konglomerátum jellemzően több országot átölelő intézménycsoport, így több felügyeleti hatóság érintett a pénzügyi konglomerátum kiegészítő felügyelete tekintetében, valamint különösen jelentős ez abból a szempontból is, hogy néhány uniós tagállamban nem integrált a felügyeleti hatóság. Ezért fontos, hogy egy felügyeleti hatóság ki legyen jelölve, amelyik elvégzi a kiegészítő felügyeleti feladatokat, viseli az egyszemélyi felelősséget.

A 88. §-hoz

A kijelölt, a kiegészítő felügyeletért felelős érintett felügyeleti hatóság, azaz a koordinátor látja el a kiegészítő felügyeleti feladatokat a pénzügyi helyzet ellenőrzése, a szabályok betartásának ellenőrzése és a szükséges döntések meghozatala tekintetében. Ehhez természetesen szükséges, hogy a többi érintett felügyeleti hatósággal konzultáljon és értesítse őket egyes döntéseiről.

A 89. §-hoz

Az érintett felügyeleti hatóságok a pénzügyi konglomerátum azonosítása és a koordinátor kijelölése kezdetétől folyamatosan és minden fontos kérdésben egyeztetnek és együttműködnek. Ez az együttműködés kiterjed a szükséges adatok átadására is.

A 90. §-hoz

A pénzügyi konglomerátumhoz kapcsolódnak a szabályozott vállalkozásokon kívül nem szabályozott vállalkozások is, sőt a pénzügyi szektorhoz egyáltalán nem kötődő vállalkozások és természetes személyek is. A tőlük származó adatokat különös gondossággal kell kezelni.

A 91. §-hoz

A Felügyelet helyszínen és helyszínen kívül is folytathat felügyeleti ellenőrzést, valamint bármelyik érintett felügyeleti hatóság felhatalmazható ezen feladat ellátására.

A 92. §-hoz

A törvény szabályozza azt az esetet, amikor a kiegészítő felügyelet alá tartozó intézmény anyavállalata harmadik országbeli székhellyel rendelkezik. Ez egy különleges eset, hiszen a kiegészítő felügyelet a pénzügyi konglomerátum élén álló vállalkozáshoz kötődik, azonban ebben az esetben ez egy olyan országban van, ahol a szabályozás nem szükségszerűen egyezik meg az uniós szabályozással. Ilyen esetekben meg kell vizsgálni, hogy eleget tesz-e valóban a szabályozás az elvárásoknak, vagy a harmadik országbeli anyavállalattól eltekintve, az Európai Unióban szükséges a kiegészítő felügyeletet ellátni.

A 93. §-hoz

A módosítás technikai jellegű.

A 94. §-hoz

A módosításban az uniós irányelvek pontos feltüntetése jelenik meg.

-----STARTING---POINT---VEGE---

A 95-97. §-hoz

A módosítás az átmeneti és záró rendelkezéseket tartalmazza.