2015. évi XXXVII. törvény indokolása

az állatok védelméről és kíméletéről szóló 1998. évi XXVIII. törvény módosításáról

-----STARTING---POINT---ALTALANOS--- 

A törvény a veszélyes álatokra vonatkozó egyes rendelkezések újraszabályozására, valamint a törvény végrehajtását szolgáló rendelet megalkotására vonatkozó felhatalmazással kapcsolatban tartalmaz rendelkezéseket.

-----STARTING---POINT---RESZLETES---

Az 1. §-hoz

A szövegrész pontosítása szükséges abban a tekintetben, hogy mely állatokat kell egyedi azonosítóval ellátni: a madarakat, hüllőket és emlősöket. A jelenleg hatályos szöveg szerinti megfogalmazás („amennyiben lehetséges”) nem elég konkrét, ezért félreértésekre adhat okot.

A 2. §-hoz

Az állatok védelméről és kíméletéről szóló 1998. évi XXVIII. törvény (a továbbiakban: Ávtv.) jelenleg hatályos 49. § (4) bekezdés b) pontjában található felhatalmazó rendelkezés nincs teljes összhangban az Ávtv. veszélyes állatokra vonatkozó érdemi rendelkezéseivel (21. §), ugyanis az jóval többféle tevékenységet ír elő, mint amelyre a jelenleg hatályos felhatalmazás kiterjed. A veszélyes állatokkal kapcsolatos eljárásokra vonatkozó végrehajtási rendelet megalkotása érdekében szükséges, hogy a törvényben szereplő felhatalmazás kiterjedjen mindarra a tevékenységre, amely a törvény érdemi rendelkezései között szerepel.

A 3-4. §-hoz

Az 1. §-ban foglalt módosítással összefüggő hatályon kívül helyezések.

-----STARTING---POINT---VEGE---

Az 5. §-hoz

Hatályba léptető rendelkezés.