2005. évi IX. törvény indokolása

a közbeszerzésekről szóló 2003. évi CXXIX. törvény módosításáról

-----STARTING---POINT---ALTALANOS--- 

A tankönyvpiac rendjéről szóló 2001. évi XXXVII. törvény (a továbbiakban: Törvény) 6. § (1)-(3) bekezdésében foglaltak szerint az éves központi költségvetésről szóló törvényben kell meghatározni az egy tanulóra jutó tankönyvtámogatás összegét. A tankönyvtámogatás összegét szintén a költségvetési törvényben rögzítettek szerint, a fenntartók útján kell eljuttatni az iskolákhoz, akik a támogatást a tanulói tankönyvvásárlás költségeinek átvállalására és csökkentésére, továbbá az iskolai tankönyvrendelés teljesítésére (a továbbiakban együtt: iskolai tankönyvellátás rendje) használhatják fel.

A Törvény 8/A § (1) bekezdése értelmében az iskolai tankönyvellátás megszervezése, azaz a tankönyv beszerzése és tanulóhoz eljuttatása az iskola feladata. Az iskolai tankönyvellátás feladatait vagy annak egy részét elláthatja az iskola, illetve a tankönyvforgalmazó. Utóbbi esetben az iskolának február utolsó munkanapjáig tankönyvellátási szerződést kell kötnie a tankönyvforgalmazóval a Törvény 8/A. § (2) bekezdése értelmében. Ilyen szerződés viszont csak olyan forgalmazóval köthető, amelyik a kiadótól kapott igazolás alapján rendelkezik a tankönyv forgalmazásának jogával.

Azt, hogy az iskola a tankönyv vásárlására rendelkezésre álló összeget mely tankönyvek vásárlására fordítja, az iskolai tankönyvrendelés határozza meg, melyet az iskola igazgatója készít el minden év február 15-éig a 23/2004. (VIII. 27.) OM rendelet (a továbbiakban: Rendelet) 22. § (9) bekezdése értelmében.

Fenti két jogszabályhely összevetése alapján megállapítható, hogy az iskola megalapozottan csak február 15-ét követően tud tankönyvellátási szerződést kötni.

A Törvény 4. § (1) bekezdése értelmében az oktatási miniszter a tankönyvekről - évente legalább egyszer jegyzéket ad ki, melyet december 31-éig kell közzétennie. A tankönyvjegyzékben szerepel a tankönyv fogyasztói ára.

A Törvény 4. § (5) bekezdése értelmében, ha a tankönyv szerepel a tankönyvjegyzékben, a forgalmazó köteles biztosítani, hogy ahhoz a tanuló az iskolai tankönyvellátásban, a jegyzékben feltüntetett fogyasztói áron (iskolai terjesztési áron) hozzájusson.

Az intézmények tankönyvbeszerzésének a közbeszerzési eljárás alóli kivételi körbe emelése egyrészt azért indokolt, mivel az iskolákba a tankönyvek az említett iskolai terjesztési áron jutnak el, másrészt a közbeszerzési eljárás lefolytatása aránytalan terhet ró az intézményekre, hiszen annak költségeit - a hirdetmények díját, szakértő bevonását stb.- az iskoláknak kell fedezniük. A fent idézett jogszabályhelyekből egyértelműen kitűnik, hogy az eljárás költségei nagy valószínűséggel meghaladnák az esetlegesen elérhető előnyöket, kedvezményeket. Fennáll a veszélye továbbá annak, hogy ha a lefolytatott közbeszerzési eljárás eredménytelen, a tanítási év kezdetére nem kerül tankönyv a diákok kezébe.

Tekintettel arra, hogy az uniós közbeszerzési szabályozás csak a közösségi értékhatárokat elérő vagy azt meghaladó értékű beszerzésekre vonatkozik, így az új kivételi kör szabályozása nemzeti jogalkotási hatáskörbe tartozik, közösségi joggal való ütközése fel sem merülhet.

-----STARTING---POINT---RESZLETES---

-----STARTING---POINT---VEGE---