1994. évi LIX. törvény indokolása

a gyógyszertárak létesítéséről és működésük egyes szabályairól szóló 1994. évi LIV. törvény módosításáról

-----STARTING---POINT---ALTALANOS--- 

A gyógyszertári központok vagyonának privatizációjával kapcsolatban kialakult jogvita és ennek következtében a tulajdonlás bizonytalansága a gyógyszertárak létesítéséről és működésük egyes szabályairól szóló törvény végrehajtására is kihatásssal bír. A törvény átmeneti rendelkezései az elhúzódó privatizációhoz nem igazodnak, mert azok megalkotásakor a jogalkotó abból indult ki, hogy a gyógyszertárak privatizációja a törvény hatálybalépését megelőzően többségében befejeződik, így a magyar állam tulajdonában és a gyógyszertári központok kezelésében lévő mintegy 1450 közforgalmú gyógyszertárra - a törvény rendelkezéseiből következően - a személyi jog pályázat kiírása nélkül engedélyezhető lesz.

A patikaprivatizáció elhúzódása jelentős bizonytalanságot teremtett, figyelemmel a törvény 15. §-ára, amely kimondja, hogy gyógyszertárat létesíteni, illetve működtetni csak a népjóléti miniszter által engedélyezett személyi jog alapján lehet. E rendelkezésből következően fentebb említett gyógyszertárak - mivel a gyógyszertárvezető a privatizációs eljárások befejezetlensége miatt személyi joggal sem rendelkezhet- a törvény más előírásainak sem tudnak megfelelni. Ezért a gyógyszerellátás folyamatosságában és biztonságában zavarok keletkezhetnek.

A törvénytervezet a probléma áthidalására olyam megoldást kínál, amely elsősorban a betegellátási és gyógyszerész szakmai szempontok maradéktalan érvényesítésére törekszik.

-----STARTING---POINT---RESZLETES---

1. §-hoz

A fekvőbeteg gyógyintézetben működő intézeti gyógyszertár, jellegénél fogva elsősorban azt ott ápolt betegek diagnosztikummal való ellátását szolgálja, természetesen a sürgősség esetét kivéve. E gyógykészítmények kiadása csak rendszeresített megrendelőlapon, vagy vényen történhet.

2. §-hoz

A javaslat az átmeneti időszakra - az 1993. évi LIV. törvény 3. §-ában foglalt rendelkezésre figyelemmel - az 1994. évi LIV. törvény (a továbbiakban: Gyt.) 44. § (1) bekezdés hatálya alá tartozó - vagyis a nem magángyógyszerészi tevékenység keretében működtetett - gyógyszertárak fenntartójának, illetve működtetőjének a gyógyszertári központot tekinti.

A javaslat alapvető célja, hogy a Gyt. hatálybalépését úgy segítse elő, hogy a jelenleg még függőben lévő tulajdonjogi vita a közforgalmú gyógyszertárakra ne legyen kihatással. Ezért a Gyt. 44. §-át új (3) bekezdéssel egészíti ki. Természetesen ez a Gyt. céljával ellentétes állapot beláthatatlan ideig nem tartható fenn, ezért a javaslat az átmeneti rendelkezéseket csupán a privatizációs eljárás befejezéséig de legkésőbb 1994. december 31-ig rendeli alkalmazni.

A szakmai szabályok szektorsemleges érvényesítésére figyelemmel a javaslat Gyt. 44. §-át új (4) bekezdéssel javasolja kiegészíteni, amely alapján a valamennyi gyógyszertárra érvényesíteni kívánt szabály esetére meghatározza egyrészt, hogy a személyi jog jogosultja alatt a Gyt. 44. § (2) bekezdésében meghatározott esetben kit kell érteni, másrészt felsorolja azokat a szabályokat, amelyek e körre nem alkalmazhatóak.

A javaslat a gyógyszertári központok által működtetett gyógyszertárak esetében is alkalmazni rendeli a Gyt. 27. §-át, 28. §-át, 29. §-át, és 32. §-át, amelyek a gyógyszertárak vezetésével kapcsolatban rögzítik azokat a szakmai követelményeket, melyek értelmében csak a külön feltételeknek megfelelő gyógyszerész lehet gyógyszertár vezetésére jogosult, így a jelenleg használt terminológia szerint gyógyszertárvezető. A 37.-38. §-ok alkalmazásának célja, hogy a gyógyszertárban dolgozó gyógyszertári asszisztensek további munkavégzését, illetve a gyógyszertárvezetők által történő írásbeli megbízás lehetőségét ezen gyógyszertárakra is biztosítsa. Ezen rendelkezések alanyának a gyógyszertárvezetőt kell érteni.

Azon jogosultságok, amelyek lényegében a „tulajdonos”-hoz kötődnek a gyógyszertári központok kezelésében lévő gyógyszertárak esetében nem a gyógyszertárvezetőt, hanem a kezelőt illetik meg. Így a Gyt. 7. § (2) bekezdésének alanyaként ezen esetkörben a gyógyszertári központot kell tekinteni, mégpedig úgy, hogy a 13. § alkalmazásának előírásával a szektorsemlegesség kitűzött célja is elérhető legyen.

A Gyt. azon rendelkezéseit, amelyek a személyi jog jogosultjához, illetve a jog tartalmához olyan mértékben kötődnek, hogy azok alkalmazására nem kerülhet sor a javaslat d) pontjábam meghatározott rendelkezés szerint a gyógyszertári központok kezelésében lévő közforgalmú gyógyszertárakra nem kell alkalmazni. E körbe tartozik különösen a személyi jogra vonatkozó III. fejezet, valamint a személyi joggal rendelkező tulajdonos rendelkezési jogát érintő szabályok. Ugyancsak itt kerülnek felsorolásra azok a szabályok is, amelyek alkalmazázsa a Gyt. hatálybalépésének elhalasztásához vezetnének, illetve súlyos jogbizonytalanságot eredményeznének. Az átmenti időszakban a működőképességhez fűződő érdek azonban nem hathat ki a későbbi tulajdonlási kérdésekre, ezért a Gyt. 48. §-ában a személyi jog jogosultjának biztosított elővásárlási jog nem illeti meg sem a gyógyszertárvezetőt sem a kezelőt.

A Gyt. a szakmai követelményrendszer hangsúlyozása miatt a gyógyszertár vezetésére jogosult gyógszerészek vonatkozásában kötelező feltételként írta elő a külön jogszabályban meghatározott szakképesítés megszerzését. Az átmeneti időszakban - figyelemmel arra, hogy vélelmezhetően megnő azon gyógyszerészek száma, akik a személyi jog megszerzésének feltételével az állami gyógyszertárakat elhagyják - szükséges a gyógyszertári központok kezelésében lévő gyógyszertárak vonatkozásában a 27. § (2) bekezdés b) pontjában meghatározott feltétel alóli mentesítés, amelynek ideje természetesen csak a privatizációs eljárások befejezéséig tarthat.

-----STARTING---POINT---VEGE---

A törvény hatálybalépése időontjában a szokásosnál rövidebb meghatározása egyrészt a jogbiztonságot szolgálja, másrészt figyelemmel van arra is, hogy a gyógyszertárak egységes szabályok szerint történő működése a gyógyszerellátás, így a betegek biztonsága szempontjából is elengedhetetlen, hiszen a már 1994. május 11. napján kihirdetett és 1994. szeptember 1. napjától hatályos törvény rendelkezéseit az érintettek már megismerhették.