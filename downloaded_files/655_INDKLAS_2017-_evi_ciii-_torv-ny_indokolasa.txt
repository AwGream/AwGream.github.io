2017. évi CIII. törvény indokolása

a veszélyes áruk szállításával összefüggő egyes törvények módosításáról

-----STARTING---POINT---ALTALANOS--- 

A törvény a veszélyes áruk nemzetközi vasúti, belvízi és közúti szállításáról szóló nemzetközi egyezményeket kihirdető törvényeket módosítja annak érdekében, hogy az egyezmények (a szállítás kivitelezésére vonatkozó konkrét követelményeket tartalmazó) mellékleteit a Kormány hirdethesse ki. A mellékletek 2015. évi szövegét kihirdető törvényi rendelkezéseket pedig hatályon kívül helyezi.

E nemzetközi egyezmények mellékletei a nemzetközi szervezetekben - elsősorban az ENSZ EGB veszélyes áruk szállításával foglalkozó munkacsoportjában és az OTIF RID Bizottságában - folyó munkák eredményeként, az alágazati szabályozások nagyobb összhangjának megteremtése és a követelményeknek a tudományos és műszaki fejlődéshez való igazítása érdekében rendszeresen, kétévente módosulnak. A nemzetközi egyezmények (vasúti szállításra a COTIF/RID, belvízi szállításra az ADN, közúti szállításra az ADR) értelmében a módosítások hazánkra nézve is kötelezőek, kihirdetésükről gondoskodni kell. A veszélyes áruk szárazföldi szállításáról szóló, 2008. szeptember 24-i 2008/68/EK európai parlamenti és tanácsi irányelv értelmében az Európai Unió egységes belső piacán a veszélyes áruk szállítására ugyanezeket a szabályokat kell alkalmazni. Az irányelv a nemzetközi egyezmények mellékleteihez hasonlóan kétévente módosul, ezért az irányelv átültetéséről szintén gondoskodni kell.

A nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) szerint az említett mellékleteket a törvény hatálybalépése óta az Országgyűlés törvénnyel hirdette ki. Az Nsztv. módosítása folytán lehetőség nyílt a mellékletek kormányrendelettel történő kihirdetésére.

A törvény az ehhez szükséges módosításokat tartalmazza, valamint hatályon kívül helyezi a 2015. évi törvények azon részeit, amelyek a felhatalmazások alapján készülő jogszabályokba kerülnek.

-----STARTING---POINT---RESZLETES---

Az 1. §-hoz

A Kormány felhatalmazása az ADR „A” és „B” Mellékletének, valamint módosításainak és kiegészítéseinek rendeletben való kihirdetésére.

A 2. §-hoz

A Kormány felhatalmazása a RID Mellékletének, valamint módosításainak és kiegészítéseinek rendeletben való kihirdetésére.

A 3. §-hoz

Hatályon kívül helyezi a közlekedésért felelős miniszter felhatalmazását a RID kihirdetésére.

A 4. §-hoz

A Kormány felhatalmazása az ADN-hez csatolt Szabályzat, valamint módosításainak és kiegészítéseinek rendeletben való kihirdetésére.

Az 5. §-hoz

Hatályon kívül helyezi a RID Mellékletének 2015. évi szövegét, valamint a feladatmegosztást, amely az új felhatalmazás alapján készülő kormányrendeletbe kerül át.

A 6. §-hoz

Felhatalmazást kap a közlekedésért felelős miniszter, hogy az ADN-hez csatolt Szabályzat belföldi alkalmazásához szükséges részletes szabályokat és kiegészítéseket rendeletben állapítsa meg. (Eddig a belföldi kiegészítéseket is a törvény tartalmazta, célszerű azonban az ADN esetében is az ADR-hez és a RID-hez hasonlóan a belföldi kiegészítéseket és részletszabályokat miniszteri rendelettel szabályozni.)

A 7. §-hoz

Az ADN tv. végrehajtásához szükséges intézkedésekről gondoskodó miniszterek felsorolásából kikerülnek azok a miniszterek, akik a hatályon kívül helyezett mellékletekben foglaltak végrehajtásában voltak érintettek.

A 8. §-hoz

Hatályon kívül helyezi az ADN-hez csatolt Szabályzat 2015. évi szövegét, valamint a belföldi alkalmazáshoz szükséges kiegészítéseket, amelyek miniszteri rendeletbe kerülnek át.

A 9. §-hoz

Az ADR tv. végrehajtásához szükséges intézkedésekről gondoskodó miniszterek felsorolásából kikerülnek azok a miniszterek, akik a hatályon kívül helyezett mellékletekben foglaltak végrehajtásában voltak érintettek.

A 10. §-hoz

Technikai pontosítás.

A 11. §-hoz

Hatályon kívül helyezi az ADR „A” és „B” Mellékletének 2015. évi szövegét, valamint a feladatmegosztást, amely az új felhatalmazás alapján készülő kormányrendeletbe kerül át.

-----STARTING---POINT---VEGE---

A 12. §-hoz

Hatályba léptető rendelkezés.