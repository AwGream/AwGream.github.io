1993. évi CXIII. törvény indokolása

a lakások és helyiségek bérletére, valamint az elidegenítésükre vonatkozó egyes szbályokról szóló 1993. évi LXXVIII. törvény módosításáról

-----STARTING---POINT---ALTALANOS--- 
-

A lakások és helyiségek bérletére, valamint az elidegenítésükre vonatkozó egyes szabályokról szóló 1993. évi LXXVIII. törvény (a továbbiakban: törvény) egyes rendelkezései alkotmányellenességének utólagos megállapítására nagy számú indítvány érkezett az Alkotmánybírósághoz. Az indítványok alapján megindult alkotmányossági vizsgálat a tulajdonjog és az önkormányzati tulajdon alapvető kérdéseit érinti, jelentősége túlmutat a lakásbérleti törvény keretein. Az alkotmányellenesség esetleges megállapítása befolyásolja az önkormányzatok rendeletalkotási feladatainak teljesítését. A megalapozott döntés előkészítésének időigényére, továbbá a törvényhez kapcsolódó önkormányzati rendeletalkotási feladatokra, illetőleg a jogbiztonság követelményeire tekintettel indokolt a lakások és helyiségek elidegenítésére vonatkozó törvényi rendelkezések (41-61. §-ok) hatályba lépésének az Alkotmánybíróság döntéséig történő elhalasztása. Ez a cél a törvény hatályba léptető rendelkezéseinek részleges módosításával érhető el.

-----STARTING---POINT---RESZLETES---

A törvény hatálybaléptető rendelkezései a hatálybalépés időpontját nem egységesen határozzák meg: a 92. § (1) bekezdése a törvény egészére nézve 1994. január 1-jei időpontot jelöli meg a hatálybalépés időpontjának. Az elidegenítésre vonatkozó szabályok hatályba lépésének tervezett módosítása kivételt jelent a 92. § (1) bekezdése alól. Az elidegenítésre vonatkozó szabályok 1994. március 31. napján lépnek hatályba.

A törvény 93. §-ának (1) bekezdése megszabja az önkormányzati rendeletalkotási feladatok teljesítési határidejét. E feladatok egy része azonban az önkormányzati lakások elidegenítésére vonatkozó szabályok megalkotására irányul, ezért ennek határidejét összhangba kellett hozni a törvény elidegenítésére vonatkozó szabályait érintő új hatályba léptető rendelkezéshez (1. § (2) bek.).

A 92. § (3) bekezdésében foglalt rendelkezés szerint a törvény 1. sz. mellékletében megjelölt jogszabályok a törvény hatálybalépésével egyidejűleg hatályukat vesztik. Ezzel összhangban az 1. sz. melléklet a benne felsorolt jogszabályok hatályának megszűnését egységesen 1993 december hó 31. napjában határozza meg. Ez a melléklet azonban magában foglalja az állami tulajdonban álló házingatlanokra vonatkozó - és külön törvényi rendelkezés alapján az önkormányzati tulajdonban lévő ingatlanok tekintetében is irányadó - elidegenítési szabályokat is. Ezek 1993. december 31-i hatályon kívül helyezése - figyelemmel az újonnan beiktatott részleges hatályba léptető rendelkezésre - joghézagot idézne elő, amelynek kiküszöbölése szükségessé teszi a melléklet IV. jelelölésű részében a z) pont alatt felsorolt jogszabályok 1994. március 31-éig történő hatályban tartását, és e cél érdekében a melléklet szövegének kiegészítését az érintett jogszabályok eltérő időpontban történő hatályon kívül helyezésére vonatkozó szövegrésszel (1. § (3) bek.).

-----STARTING---POINT---VEGE---