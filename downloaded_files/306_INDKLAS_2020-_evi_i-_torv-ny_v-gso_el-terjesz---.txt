2020. évi I. törvény végső előterjesztői indokolása

a költségmentesség és a költségfeljegyzési jog polgári és közigazgatási bírósági eljárásban történő alkalmazásáról szóló 2017. évi CXXVIII. törvény, valamint az egyes törvényeknek az egyfokú járási hivatali eljárások megteremtésével összefüggő módosításáról szóló 2019. évi CXXVII. törvény módosításáról

-----STARTING---POINT---ALTALANOS--- 

A törvényjavaslat általános célja a közigazgatási és a bírósági döntések meghozatalának rendezése, hogy az állampolgárok és a vállalkozások minél hamarabb rendezhessék hatósági ügyeiket és jogvitáikat. Ennek érdekében szükséges a keresetlevelek bírósághoz történő benyújtása módjának egyszerűsítése. A törvényjavaslattal a kapcsolattartás végrehajtásával kapcsolatos szabályok is pontosításra kerülnek.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

A kapcsolattartásra vonatkozó határozat végrehajtása iránti eljárásban indokolt, hogy a felet költségfeljegyzési jog illesse meg, ehhez szükséges a költségmentesség és a költségfeljegyzési jog polgári és közigazgatási bírósági eljárásban történő alkalmazásáról szóló törvény módosítása.

A 2. §-hoz

Az egyes törvényeknek az egyfokú járási hivatali eljárások megteremtésével összefüggő módosításáról szóló törvény eltérő szöveggel történő hatályba léptetésével rendezésre kerül a közigazgatási perrendtartásban a keresetlevél felterjesztésének és bírósághoz történő továbbításának szabályozása, amely alapján a közigazgatási szervnek a keresetlevél bírósághoz történő továbbítására a keresetlevél benyújtásától számított 30 nap áll majd rendelkezésre. A járási (hivatal) a keresetlevelet a fővárosi és megyei kormányhivatal útján, többfokú közigazgatási eljárás esetében az elsőfokú szerv a másodfokú szerv útján terjeszti fel.

A bírósági polgári nemperes eljárásokban alkalmazandó szabályokról, valamint egyes bírósági nemperes eljárásokról szóló törvény módosításával a kapcsolattartás végrehajtása tekintetében a bíróság illetékességét kizárólag a gyermek lakó- és tartózkodási helye határozza meg.

-----STARTING---POINT---VEGE---

A 3. §-hoz

Hatályba léptető rendelkezés.