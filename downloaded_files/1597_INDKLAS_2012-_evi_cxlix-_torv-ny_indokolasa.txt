2012. évi CXLIX. törvény indokolása

a Nemzeti Akkreditáló Testület szervezetéről, feladat- és hatásköréről, valamint eljárásáról szóló 2005. évi LXXVIII. törvény módosításáról

-----STARTING---POINT---ALTALANOS--- 

Az EU emisszió-kereskedelmi (EU ETS) rendszerében 2013. január 1-jétől új kereskedési időszak kezdődik (ETS 3. időszak). A vonatkozó új uniós jogi szabályozás, az ún. klíma- és energiacsomag mind az EU ETS rendszere, mind az ETS-en kívüli szektorok vonatkozásában változásokat hoz. Az Európai Unió arra számít, hogy összehangolt programokkal néhány éven belül vezető szerepet tud majd játszani az energiahatékony berendezések és technológiák gyártásában, továbbá az ilyen jellegű szolgáltatások nyújtásában. Ezzel a stratégiával fellendíthető a K+F tevékenység, a gazdasági növekedés gyorsulhat, bővülhet a foglalkoztatás, különösen a jól képzett szakemberek számára.

A 2009/29/EK irányelv a 2003/87/EK irányelvnek az üvegházhatású gázok kibocsátási egységei Közösségen belüli kereskedelmi rendszerének továbbfejlesztése és kiterjesztése tekintetében történő módosításáról kimondja, hogy az EU ETS rendszerben részt vevő hitelesítő szervezetek szabályozását is meg kell újítani. Teljes körben harmonizálásra kerül a hitelesítés rendszere, a hitelesítést végzőket a korábbi engedélyezés helyett 2013-tól a nemzeti akkreditáló testületek akkreditálják az Európai Unió tagállamaiban.

Az akkreditálással a hazai akkreditálás Európai Unió által is elfogadott szervét, a Nemzeti Akkreditáló Testületet (NAT) kell megbízni, a hitelesítő szervezeteknek a jövőben a NAT akkreditálási eljárását kell igénybe venniük. Ennek érdekében elengedhetetlen a Nemzeti Akkreditáló Testület szervezetéről, feladat- és hatásköréről, valamint eljárásáról szóló 2005. évi LXXVIII. törvény (a továbbiakban: NAT törvény) módosítása.

-----STARTING---POINT---RESZLETES---

Az 1. §-hoz

A módosítás beilleszti a NAT eljárásának hatálya alá tartozó szervezetek felsorolásába az EU ETS hatálya alá tartozó kibocsátók jelentéseit hitelesítő szervezeteket. A törvény címére való rugalmas hivatkozás az előkészítés alatt álló, s az üvegházhatású gázok kibocsátási egységeinek kereskedelméről szóló 2005. évi XV. törvényt felváltó új törvény címére utal.

A 2. §-hoz

Az akkreditálás fogalmát ki kell egészíteni a 600/2012/EU bizottsági rendeletre való utalással.

A 3. §-hoz

A módosítás (1) bekezdése - új f)-h) pont beillesztésével - kiegészíti a 6. § (4) bekezdését a 600/2012/EU bizottsági rendelet 75. cikk (2) bekezdése szerinti, csak az EU ETS hatálya alá tartozó kibocsátók jelentéseit hitelesítő szervezetekre vonatkozó új követelményekkel. Ezeket a többi akkreditált jogalanyra nem szükséges kiterjeszteni, ezért azt a törvény nem célozza valamennyi akkreditált szervezet tekintetében alkalmazni. Módosítja a NAT törvény 6. § (5) bekezdését. A (1) bekezdés NAT törvény 6. § (5) bekezdését megállapító módosítás célja a 600/2012/EU bizottsági rendelet 62. cikkének alkalmazásához szükséges rendelkezés beillesztése. A (2) bekezdés szerinti módosítás kiegészíti a munkavállalókra vonatkozó utalással a hatályos szabályt a rendelkezés teljes körűvé tételéért.

A 4. §-hoz

A módosítás célja a 600/2012/EU bizottsági rendeletre való, szükséges utalások beépítése, mert a felhívott rendelet részben kiegészíti az egyébként szintén uniós rendeletben meghatározott általános akkreditálási szabályokat. A módosítás tartalmazza a 600/2012/EU bizottsági rendelet 70. cikke alkalmazásához szükséges szabályokat is.

Az 5. §-hoz

A módosítás átvezeti az (1) bekezdésen a NAT törvény 1. §-át érintő módosítást.

A 6. §-hoz

A módosítás célja a 600/2012/EU bizottsági rendelet III. fejezete szerinti feltételek beillesztése a magyar jogrendbe, illetve az eljárási rendelkezések kiegészítése, amennyiben a 600/2012/EU bizottsági rendelet eltér az általános uniós akkreditálási szabályoktól vagy kiegészíti azokat.

A 7. §-hoz

A módosítás célja a 600/2012/EU bizottsági rendelet 76. cikke alkalmazásához szükséges rendelkezések beillesztése a törvénybe.

A 8. §-hoz

A módosítás a 600/2012/EU bizottsági rendelet 51. cikke alkalmazásához szükséges rendelkezés beillesztése, illetve a NAT számára a 600/2012/EU bizottsági rendelet 53. cikk (3) bekezdés b) pontjában meghatározott feladat ellátásához szükséges, a NAT törvény 6. § (1) bekezdésében előírt adatátvételt biztosító, a bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló 2009. évi XLVII. törvény 69. §-a által megkövetelt törvényi előírás megalkotása. A szabályozás emellett fenntartja a hatályos szabályozás hitelesítő szakértői tevékenységet ellátó személyekre vonatkozó, büntetlen előélettel kapcsolatos követelményeit.

A 9-10. §-hoz

A módosításokra a 600/2012/EU bizottsági rendelet 53. cikk (2)-(3) bekezdése miatt van szükség.

A 11. §-hoz

A módosítás indoka a 600/2012/EU bizottsági rendelet 66. cikke alkalmazásához szükséges rendelkezés beillesztése a törvénybe.

A 12. §-hoz

A rendelkezés a végrehajtási rendelet kiadásához szükséges felhatalmazó rendelkezéseket tartalmazza.

A 13. §-hoz

A törvény ezzel a módosítással kiegészíti a NAT törvény jogharmonizációs záradékát a 600/2012/EU bizottsági rendeletre való utalással.

-----STARTING---POINT---VEGE---

A 14. §-hoz

Hatályba léptető rendelkezés.