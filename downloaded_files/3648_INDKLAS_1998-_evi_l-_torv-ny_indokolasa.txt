1998. évi L. törvény indokolása

az Egyesült Nemzetek Szervezete keretében a kábítószerek és pszichotrop anyagok tiltott forgalmazása elleni, 1998. december 20-án, Bécsben kelt egyezmény kihirdetéséről

Indokolás

A nemzetközi szerződések megkötésének alkotmányos szabályai és a jogalkotás rendjének törvényi előírásai szerint törvényhozási tárgyat érintő nemzetközi szerződés kihirdetéséhez az Országgyűlés döntése szükséges. Az Országgyűlés 14/1996. (III. 1.) OGY határozatával az Egyezményt megerősítette.

A kábítószerrel kapcsolatos bűnözés ellen folytatott küzdelem csak nemzetközi együttműködéssel valósulhat meg. Az ENSZ Egyezmény célja, hogy az illegális kábítószer-kereskedelemmel szemben a korábbinál hatékonyabb fellépést tegyen lehetővé. Az Egyezmény magyar részről 1989. augusztus 22-én New Yorkban került aláírásra, és napjainkig mintegy 90 állam és az Európai Közösség ratifikálta.

Az Egyezmény rendelkezései hazánkra nézve 1997. február 11-én, a letétbe helyezéstől számított kilencvenedik napon hatályba léptek. A nemzetközi szerződésekkel kapcsolatos eljárásról szóló 1982. évi 27. tvr. 13. §-ának (1) bekezdése alapján az Országgyűlés által megerősített nemzetközi szerződéseket törvénnyel kell kihirdetni.