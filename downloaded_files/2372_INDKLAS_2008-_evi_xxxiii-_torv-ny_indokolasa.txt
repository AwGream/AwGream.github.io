2008. évi XXXIII. törvény indokolása

az önkéntes tűzoltó egyesületekről

-----STARTING---POINT---ALTALANOS--- 

Hazánkban a szervezetszerű tűz elleni védekezés másfél évszázados múltra tekint vissza. A nagyobb településeken a kiegyezést követően jöttek létre az első önkéntes tűzoltóságok.

Ezeket az egyesületeket helyi kezdeményezésre alakították, tagjaik önként látták el feladataikat, létesítési és működési költségeiket pedig közadakozásból biztosították. A századfordulóra jöttek létre a hivatásos önkormányzati tűzoltóságok, ekkorra szint e valamennyi község és város rendelkezett önkéntes tűzoltó egyesülettel. A II. világháborút követően átalakult a hazai tűzoltómozgalom.

Az önkéntesség helyett az államilag szervezett, centrális irányítás alatt működő hivatásos települési és üzemi tűzoltóságok látták el a tűzoltási, tűzmegelőzési és egyéb kárelhárítási feladatokat. Az önkéntes tűzoltóságok a hatvanas évek elejétől kezdtek ismét tevékenykedni, elsősorban a községekben, nagyközségekben végezték a tűzoltói tevékenységet.

A rendszerváltást megelőző években a tűzvédelem társadalmi szervezettsége jelentős volt, hiszen közel 1500 önkéntes tűzoltóság működött, több mint ötvenezer tűzoltóval. Az állami és szövetkezeti vállalatoknál 1400 helyen létesült vállalati tűzoltóság, ahol a tagok többsége önként vállalta a tűzoltói szolgálatot. A vállalati tűzoltók ugyancsak mintegy ötvenezer fővel vették részt a tűzvédelemben. A társadalmi szerveződés bázisához tartozott a harmincezret meghaladó ifjúsági és úttörő tűzoltó, akik az önkéntes, illetve a vállalati tűzoltóságokhoz kapcsolódtak.

A társadalmi és gazdasági átalakulás nem kívánt következménye, hogy az önkéntes tűzoltó mozgalom jelentős mértékben elsorvadt, és csak azokon a településeken élt tovább, ahol hagyományai erősek voltak, az önkormányzatok felismerték a helyi tűzvédelem nélkülözhetetlenségét és anyagilag is támogatták az egyesületeket.

A tűzvédelmi törvény előkészítésekor, 1995-ben, abból indult ki a törvényalkotó, hogy tűzoltásra, műszaki mentésre megfelelő szakmai felkészültséggel és technikai háttérrel rendelkező egyesületeknek ad lehetőséget, akik a települési önkormányzattal összefogva köztestületet hoznak létre. Ezen önálló szervezeteket nevezi a törvény önkéntes tűzoltóságoknak. Ezek számára a tűzvédelmi törvény alapján a belügyminiszter működési területet jelölhetett ki és tevékenységükért a központi költségvetés az átvállalt feladattal arányos működési támogatást nyújt. Fejlesztésüket illetően pedig eszközeik bővítésére, felszereléseik gyarapítására központi pénzalapokat pályázhattak meg. A törvény lehetővé teszi, hogy az önkéntes szerveződések, az egyesületek a továbbiakban is működjenek és mint közreműködők vegyenek részt a tűz elleni védekezésben, műszaki mentésben.

A törvény hatályba lépését követően vegyes érzelmeket váltott ki. Azt sokan üdvözölték, hogy a törvény lehetőséget adott arra, hogy a megfelelő feltételekkel rendelkező önkéntes tűzoltóságok professzionális szervezetté váljanak. Mások viszont kifogásolták, hogy a gyengébb ellátottságú és azon egyesületek elől, ahol a közelben hivatásos önkormányzati tűzoltóság működik, elzárta a törvény a fejlődés lehetőségét. Az elmúlt évtizedben többen kezdeményezték a rendszer felülvizsgálatát, az egységes szemlélet visszaállítását és azonos feltételek biztosítását. Az ország anyagi lehetőségei alapjaiban meghatározzák, hogy a tűz elleni védekezésre milyen mértékben biztosíthatók központi források, és azok felhasználás a milyen feltételek mellett történhet meg, ezért az igények jogosságát elismerve, azok teljesítését csak ésszerű keretek között lehet teljesíteni.

A törvény abból indul ki, hogy lehetőséget kell adni arra, hogy az önkéntes szerveződés a tűz elleni védekezés területén is messzemenő jogi támogatást kapjon. Az ország tűzvédelmi helyzetében végbemenő folyamatok ráirányították a figyelmet arra, hogy a tűzoltóság gyors beavatkozása csak akkor biztosítható a távolabbi, kisebb településeken is, ha a jelenleginél több szervezet vesz részt a védekezésben és a mentésben. A beavatkozó szervezetek számának növelésére csak olyan lehetőség áll fenn, hogy a tűzoltási, műszaki mentési feladatokat vállaló, megfelelő személyi felkészültséggel rendelkező tűzoltó egyesületeket - önálló működési terület biztosítása nélkül - elsődleges beavatkozóként figyelembe vegyük, fenntartva azonban a működési területért felelős hivatásos, vagy önkéntes tűzoltóság beavatkozási kötelezettségét is.

A törvény lehetőséget kíván adni a tűzoltó egyesületek számára, hogy önként, a jelenlegi feltételeik mellett is aktívan és szabályozott módon bekapcsolódjanak a tűzoltási és műszaki mentési tevékenységbe. Természetes, hogy azok az egyesületek, amelyek tűzoltási tevékenységet kívánnak folytatni, ezt csak a tűzoltásra, műszaki mentésre vonatkozó szakmai szabályok maradéktalan betartásával végezhessék. Ezek a tevékenységek ugyanis közvetlenül kihatnak az életre, testi épségre akár a mentendők, akár a mentést végzők esetében, ezért akik ilyen feladatra vállalkoznak, azok a veszélyt csak akkor tudják hatékonyan elhárítani, h a munkájukat megfelelő szakmai ismeretek birtokában végzik.

-----STARTING---POINT---RESZLETES---

Az 1. §-hoz

A törvény alapvetően követi a tűz elleni védekezésről, a műszaki mentésről és tűzoltóságról szóló 1996. évi XXXI. törvény (a továbbiakban: Ttv.) szabályozási elveit, fogalomrendszerét és szerkezeti felépítését. A törvény egyértelműen meghatározza, hogy mely társadalmi szervezet vehet részt közreműködőként a tűzmegelőzési, valamint a tűzoltási és műszaki mentési feladatok ellátásában.

A 2. §-hoz

Szükséges meghatározni, hogy az egyesületi önállóság érvényesülése mellett a tűzmegelőzési, tűzoltási és műszaki mentési tevékenységben való közreműködés során a vonatkozó jogszabályokat, szabványokat, hatósági előírásokat meg kell tartani. A törvény szabályozza, hogy a tűzoltó egyesület szaktevékenysége során a tűzmegelőzés, a tűzoltási és a műszaki mentési tevékenység körében milyen intézkedéseket tehet.

A 3. §-hoz

A törvény a tűzoltói szaktevékenységhez megkívánja a nagykorúságot, továbbá a személy biztonsága érdekében az egészségügyi alkalmasságot és azt is, hogy a végezni kívánt tűzoltó szakmai tevékenységhez a jogszabályban meghatározott szakmai képesítési feltételekkel is rendelkezzék.

Garanciális kérdés, hogy önkéntes tűzoltói tevékenységre senki sem kötelezhető, ezért a törvény meghatározza, hogy az egyesületi tag szaktevékenységének ellátását önként és írásban vállalja, és ezt a vállalást írásban bármikor felmondhatja.

A 4. §-hoz

A kiesett jövedelmek és a felmerült költségek megtérítését szabályozza a törvény akként, hogy az egyesületi alapszabály az irányadó, az állami költségvetést ilyen irányú kötelezettség nem terheli. Rendezi továbbá a törvény a keletkezett károk megtérítésének módját oly módon, hogy azt a jelenlegi szabályozásba illeszti be.

Az 5. §-hoz

A törvény kimondja, hogy a tűzoltó egyesület tagja szaktevékenysége ellátása során közfeladatot ellátó személynek minősül, valamint, hogy az egyesület szaktevékenységet végző tagja kérelemre mentesíthető a polgári védelmi kötelezettség alól illetve részben vagy teljesen a helyi adó megfizetése alól.

A 6. §-hoz

A tűzoltó egyesület szaktevékenységet irányító tagjaként azt lehet kijelölni, aki tűzoltó szakképesítéssel rendelkezik, vagy alaptanfolyami képesítése van és írásban vállalta a szakképesítés megszerzését.

A 7. §-hoz

A törvény szabályozza, hogy a hivatásos önkormányzati vagy önkéntes tűzoltóság a tűzoltó egyesülettel írásban megállapodást köthet a szaktevékenység végzésére. E § szabályozza az együttműködési megállapodás megkötésének feltételeit, a megállapodás időtartamát és a megállapodás felmondásának szabályait.

A 8. §-hoz

A törvény e paragrafusa határozza meg az együttműködési megállapodás kötelező és lehetséges elemeit. Azt is, hogy az egyesület díjazást nem köthet ki, de támogatást elfogadhat.

A 9. §-hoz

A jelenlegi pályázatos rendszerhez igazodó finanszírozás valósul meg. Az az egyesület pályázhat, amelyik tűzoltási szaktevékenységet végez, mértéke és forrása az éves költségvetési törvényben meghatározott.

-----STARTING---POINT---VEGE---

A 10-11. §-hoz

Hatályba léptető és a Btk. 137. §-át, illetve a Ttv. 33. §-át módosító rendelkezéseket tartalmaz, ami biztosítja a törvényekkel való összhangot.