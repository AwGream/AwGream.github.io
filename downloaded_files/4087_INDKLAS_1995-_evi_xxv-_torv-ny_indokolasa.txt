1995. évi XXV. törvény indokolása

a Magyar Köztársaság kormánya és Románia kormánya között személyek átvételéről szóló, Bukarestben, 1992. év szeptember hónap 1. napján aláírt egyezmény kihirdetéséről

-----STARTING---POINT---ALTALANOS---

ÁLTALÁNOS INDOKOLÁS

Az Országgyűlés a Kormány előterjesztésére a 7/1994. (II. 25.) OGY határozatával megerősítette a Magyar Köztársaság Kormánya és Románia Kormánya között a személyek átvételéről szóló Egyezményt.

Az Egyezmény lehetőséget teremt az illegális migráció szempontjából egyik legfrekventáltabb szomszédos országból jogellenesen átkerült román, illetőleg harmadik ország állampolgárának visszaadására, átszállítására.

A személyek visszaadásával kapcsolatos technikai jellegű kérdéseket az Egyezmény felhatalmazása alapján a két Belügyminisztérium közötti Megállapodás rendezi.

A nemzetközi szerződésekkel kapcsolatos eljárásról szóló 1982. évi 27. tvr. 13. paragrafusa (1) bekezdése szerint az Országgyűlés által megerősített nemzetközi szerződéseket törvénnyel kell kihirdetni.