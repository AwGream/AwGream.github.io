2014. évi XXXII. törvény indokolása

egyes törvényeknek a sportfogadással összefüggő módosításáról

-----STARTING---POINT---ALTALANOS--- 

Az információs társadalom széles körben történő kiépülésével a szerencsejátékok piacán egyre nagyobb teret nyernek a világhálón elérhető szerencsejátékok. A jelenleg hatályos magyar szabályozás azonban a külföldön már jelentős ügyfélkörrel és tapasztalattal rendelkező piaci szereplők számára nem teszi vonzóvá a Magyarországon történő megjelenést. Ennek eredményeként a szerencsejáték piacon ez a piaci rés nagyrészt kihasználatlanul marad és ezért ebből a magyar államnak jelentős adóbevételei sem keletkeznek.

-----STARTING---POINT---RESZLETES---

Az 1-2. §-hoz

Annak érdekében, hogy a törvényben meghatározott céllal és a szerencsejáték szervezéséről szóló 1991. évi XXXIV. törvény (Szjtv.) ennek megfelelően módosított szabályaival a koncesszióról szóló 1991. évi XVI. törvény (Kt.) rendelkezései is összhangban legyenek, szükséges a Kt. 10/C. §-ának és 14. §-ának módosítása.

A törvény az ajánlattételi eljárás távszerencsejáték szervezés esetére szóló új rendelkezéssel egészíti ki a koncesszióról szóló törvényt, mely alapján távszerencsejáték szervezés esetén ajánlat tételére kizárólag a megbízható szervező távszerencsejáték szervezésre irányadó fogalmának megfelelő személy jogosult, az ajánlatban a koncessziós díjminimum legalább egyszeresét kell megjelölni játéktípusonként. Ha az ajánlattevő külföldi székhelyű vagy külföldi engedéllyel rendelkezik, akkor a székhelyállam, illetve a korábbi szerencsejáték szervezési engedélyt kiállító állam cégbírósági, hatósági igazolásait az ajánlattevőnek az ajánlathoz kell csatolnia azok hiteles magyar fordításával együtt.

A 14. § újraszabályozása megteremti annak a lehetőségét, hogy a törvény 10/C. §-a szerinti jogosult esetében is biztosítható legyen a jogi környezet stabilitása. A 10/C. § (3) bekezdés a megbízható szerencsejáték-szervezővel megköthető koncessziós szerződés esetében üzemeltetni kívánt egységenként meghatározza - a mindenkori központi költségvetésről szóló törvényben meghatározott koncessziós díj összegéhez viszonyítva - a koncessziós díj éves mértékét.

A 3. §-hoz

Az egy évvel ezelőtt módosított vonatkozó jogszabályok az engedélyezési és adózási magatartás előírásával megteremtették a távszerencsejáték piacának kontrollált liberalizációját. Ismeretes, hogy ezen piac meghatározó szereplői nagy nemzetközi szervezetek, amelyek egy nemzetközi központból irányítják és bonyolítják országhatárokon átívelő tevékenységüket. Ugyanakkor az elmúlt évek nemzetközi és hazai tapasztalatai, valamint az egy évvel ezelőtt hozott szabályozói intézkedésektől remélt hatások elmaradásaira tekintettel célszerűnek látszik az ellenőrzés szigorúságának megtartásával az engedélyezési és adózási feltételek egyszerűsítése:

A magyarországi cégalapítás kötelezettsége távol tartaná ezen résztvevők legális piacra lépését, ami fenntartaná a jelenlegi bizonytalan jogi helyzetet, illetve jelentősen szűkítené a piaci versenyt. Ezért az Szjtv. módosítása keretében a 3. § (3), 29/D. § és a 37. § 30. pontjában foglalt meghatározás módosításával célszerű lehetővé tenni, hogy Magyarországon távszerencsejáték szervezésével külföldi székhelyű vagy hazai székhelyű, az előírt tőkeigényű társaságok is foglalkozhassanak, oly módon azonban, hogy az átláthatóságra vonatkozó szabályok ne sérüljenek.

Az Szjtv. 27. § (6) bekezdése akként rendelkezik a koncessziós szerződésben meghatározott, a jogszabályi minimumot meghaladó mértékű koncessziós díjról, hogy azt évente valorizálni kell oly módon, hogy a tárgyévi koncessziós díjat a koncessziós díj megfizetését megelőző évi, a Központi Statisztikai Hivatal által közzétett fogyasztói árindexszel megnövelve kell kiszámítani. A jelenlegi szabályozás ún. „kettős” valorizációt ír elő, hiszen egyfelől a koncessziós díjat a mindenkori költségvetési törvény határozza meg, másfelől azt még a KSH által közzétett inflációs ráta szerint is valorizálni kell. Az inflációs ráta szerinti valorizáció azonban csak akkor indokolt, ha a koncessziós szerződésben fix összeg kerül meghatározásra. Ha azonban a koncessziós szerződésben a mindenkori költségvetési törvényben meghatározott összeg alapulvételéhez kötve kerül meghatározásra a koncessziós díj, úgy az inflációs rátához kötött további valorizáció indokolatlan.

A módosítással érintett 29/F. § (4) előírja a Sporttörvény 36. § (5) bekezdésében meghatározott vagyoni értékű jogok hasznosítására irányuló szerződés meglétét, ezáltal elősegítve az esetlegesen külföldi játékszervező tevékenységének ellenőrzését, és a fogadásszervezés tisztaságát.

Az Szjtv. 32. § (5) bekezdés meghatározza a távszerencsejáték havi gyakorisággal teljesítendő játékadójának mértékét, amely tekintettel van a nagyszámú nemzetközi távszerencsejáték szervező várható versenyére, az ebből adódó magas nyeremény kifizetési és csökkenő tiszta eredmény hányadra.

Mivel a távszerencsejáték szervezői tevékenység engedélyezésére vonatkozóan a szerencsejáték felügyelet előtti eljárás díja jelentős sokszereplős verseny szegmenshez képest jelentős összeg, megfontolandó a felügyeleti díj mértékének csökkentése az Szjtv. 36/C. § (2) bekezdés h) pontjának módosításával.

Az Szjtv. 37. § 2.1. pontja meghatározza a távszerencsejáték szervezőjére érvényes tiszta játékbevétel számítási módját, amely a levonható költségeknél figyelembe veszi a törvény által előírt vagyonértékű jog hasznosításra vonatkozó kiadásokat, viszont nem engedi levonni a koncessziós és felügyeleti díjakat.

A törvény a távszerencsejáték fogalma alól kiveszi a sorsolásos játékokat. A külföldi székhelyű koncessziós társaság, illetve külföldi székhelyű vagy külföldi engedéllyel rendelkező ajánlattevő esetén a jegyzet tőke minimum, illetve a hatósági igazolásokban szereplő összeghatárok átszámítására az adott igazolásban feltüntetett referencia nap szerinti MNB hivatalos devizaárfolyamának alkalmazását írja elő. Az MLSZ felhasználási szerződésekkel kapcsolatos rendelkezések terminológiai pontosításait, valamint csak a sportfogadás játéktípusra szűkítését is tartalmazza a módosítás. A játékadó mértéke körében a játékadó kulcsát a 15%-os szintre emeli. A távszerencsejáték szervezés esetleges határon átnyúló jellegére figyelemmel a megbízható szervező fogalmát a külföldi székhelyű vagy külföldi engedéllyel rendelkező ajánlattevők figyelembe vételével, önálló pontban határozza meg. E fogalom-meghatározás szerint a külföldi székhelyű ajánlattevő esetén a köztartozás-mentességi feltételnek - a hazai szervezőkhöz hasonlóan - az ajánlattevő székhely- és engedély államában is teljesülnie kell. Az egyéb feltételeknek való megfelelés a külföldi székhelyű és/vagy engedéllyel rendelkező ajánlattevő esetén elegendő legalább egyetlen engedélyt kiadó, de minden feltétel igazolásánál ugyanazon állam hatósági bizonyítványával igazolni. A szervezői gyakorlat meglétének bizonyítására 3 éves magyarországi vagy külföldi szervezői tapasztalat igazolása szükséges.

Az Szjtv. 35. § (3) bekezdése a tárgyhavi adó összegének megállapítására vonatkozó szabályt módosítja.

A 4. §-hoz

A törvény a sport, ezen belül a labdarúgás (MLSZ) útján történő támogatását szolgáló források közé emeli a távszerencsejáték, valamint a bukmékeri rendszerű fogadásoknak játékadójának a törvényben meghatározott mértékű bevételét, egyértelművé teszi, hogy a végrehajtás módjáról a központi költségvetésről szóló törvény rendelkezik.

-----STARTING---POINT---VEGE---

Az 5. §-hoz

Hatályba léptető rendelkezést tartalmaz.