2015. évi XVI. törvény indokolása

a kereskedelemről szóló 2005. évi CLXIV. törvény módosításáról

-----STARTING---POINT---ALTALANOS--- 

A módosítás célja tisztázni a jogalkalmazás számára, hogy a vegyesen működő - kis- és nagykereskedelmi - üzletek a vasárnapi nyitvatartási tilalom szempontjából milyen szabályok alkalmazása mentén határozhatják meg nyitva tartásukat.

-----STARTING---POINT---RESZLETES---

Az 1. §-hoz

A törvény biztosítja a versenysemleges működés lehetőségét azokban az esetekben, amikor egy üzlet kis- és nagykereskedelmi tevékenységet azonos helyen folytat.

Az az üzlet, amely kis- és nagykereskedelmi tevékenységet azonos helyen és időben folytat, a kiskereskedelmi szektorban történő vasárnapi munkavégzés tilalmáról szóló törvény rendelkezéseinek alkalmazása során kiskereskedelmi tevékenységet folytató üzletnek minősül.

Ugyanezt mondja ki a törvény az üzemanyagtöltő állomás területén működő olyan üzletre is, amely nem árul üzemanyagot. Az üzemanyagtöltő állomás maga nem tartozik a kiskereskedelmi szektorban történő vasárnapi munkavégzés tilalmáról szóló 2014. évi CII. törvény hatálya alá, a területén működő egyéb üzletek tekintetében viszont a jogértelmezés segítése érdekében indokolt kimondani, hogy amennyiben egy töltőállomás területén olyan kiskereskedelmi üzlet van, amely nem értékesít üzemanyagot, úgy erre a kiskereskedelmi szektorba történő vasárnapi munkavégzés tilalmáról szóló törvény rendelkezései vonatkoznak.

-----STARTING---POINT---VEGE---

A 2. §-hoz

A hatályba léptető rendelkezést tartalmazza.