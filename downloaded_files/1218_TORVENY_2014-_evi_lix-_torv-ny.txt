2014. évi LIX. törvény

a földgázellátásról szóló 2008. évi XL. törvény módosításáról

-----STARTING---POINT---ELEJE---

1. § A földgázellátásról szóló 2008. évi XL. törvény (a továbbiakban: Get.) 3. §-a a következő 54a. ponttal egészül ki:

(E törvény alkalmazásában:)

„54a. Szállítóvezeték-létesítő: szállítási rendszerüzemeltetési engedéllyel nem rendelkező földgázipari vállalkozás, amely e törvény szerinti szállítóvezeték létesítési engedély alapján szállítóvezetéket létesíthet.”

2. § A Get. 28. §-a következő (2a)-(2b) bekezdéssel egészül ki:

„(2a) A közvámraktárként üzemeltetett földgáztárolóban elhelyezett földgáz tulajdonjoga szabadon átruházható, ahhoz nem szükséges földgáz-kereskedelmi engedély vagy korlátozott földgáz-kereskedelmi engedély.

(2b) A közvámraktárként üzemeltetett földgáztárolóban történt földgáztulajdon-átruházásokról és a közvámraktári földgázkészlet-változásokról a földgáztárolói engedélyes köteles a Hivatalt haladéktalanul tájékoztatni.”

3. § (1) A Get. 114. § (1) bekezdése a következő j) ponttal egészül ki:

(Az e törvény szerinti engedélyköteles tevékenységek a következők:)

„j) a szállítóvezeték-létesítő által történő szállítóvezeték-létesítés.”

(2) A Get. 114. § (2) bekezdése helyébe a következő rendelkezés lép:

„(2) Az (1) bekezdés a)-i) pontja szerinti tevékenység határozatlan, az (1) bekezdés j) pontja szerinti tevékenység határozott időre szóló engedély alapján végezhető.”

4. § A Get. 114. § (10) bekezdésében az „a)-h)” szövegrész helyébe az „a)-h) és j)” szöveg lép.

-----STARTING---POINT---VEGE---

5. § Ez a törvény a kihirdetését követő napon lép hatályba.