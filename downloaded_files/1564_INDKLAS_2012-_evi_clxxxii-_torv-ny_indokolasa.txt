2012. évi CLXXXII. törvény indokolása

a nemzetiségi jogokkal összefüggő egyes törvények módosításáról

-----STARTING---POINT---ALTALANOS--- 

A törvény célja a nemzetiségi jogok egyértelmű szabályozása, az egyes törvényeken belüli, illetőleg az egyes törvények közti koherencia megteremtése. A Nek. tv. módosítása biztosítja, hogy a megszűnő nemzetiségi önkormányzat vagyona nemzetiségi célú felhasználásra kerüljön, erősíti a nemzetiségek oktatási önigazgatással összefüggő jogait, erősíti továbbá a nemzetiségek érdekérvényesítési jogait az Országgyűlésben a helyi önkormányzati testületi működés során.

-----STARTING---POINT---RESZLETES---

Az 1. §-hoz

A Nek. tv. 167. §- a értelmében a megszűnt helyi nemzetiségi önkormányzat vagyona az adott nemzetiség országos önkormányzatának ideiglenes kezelésébe kerül. A pontosítás megteremti a koherenciát a hivatkozott törvényhelyek és az ideiglenes kezelés részletszabályai között.

A 2. §-hoz

A törvény lehetővé teszi, hogy az országos nemzetiségi önkormányzat a nemzetiségi feladatokat ellátó intézmény működőképességének biztosítása érdekében év közben is átvegye a fenntartói jogot azokban az esetekben, amikor 2012. augusztus 31-ei határnappal az átadásátvételi eljárás az országos nemzetiségi önkormányzat kezdeményezésére megindult, feltéve, hogy az előírt törvényi feltételek fennállnak.

A 3. §-hoz

A törvény a Nek. tv. hatályba léptető rendelkezéseinek módosításával lehetővé teszi, hogy a Nek. tv. 105. § (2)-(5) bekezdése korábbi időpontban lépjen hatályba, és ezzel mielőbb biztosítsa a helyi nemzetiségi önkormányzat elnökének tanácskozási jogát a helyi önkormányzat valamennyi ülésén, továbbá lehetővé teszi azt is, hogy a nemzetiséget érintő ügyekben javaslattal, kezdeményezéssel éljen a helyi önkormányzati szervek felé.

A 4. §-hoz

A Nek. tv. 138. § (2) bekezdése szerint, ha az általános nemzetiségi önkormányzati választás eredményeképpen nem alakul új helyi nemzetiségi önkormányzat, a megszűnt helyi nemzetiségi önkormányzat vagyona az adott nemzetiség országos nemzetiségi önkormányzatának tulajdonába kerül azzal, hogy azt kizárólag nemzetiségi célra lehet felhasználni.

Az 5. §-hoz

A törvény bővíti a nemzetiségi szószóló jogosítványait, lehetővé teszi, hogy a képviselt közösség érdekében érdemben felléphessen, és - az Alaptörvény 7. cikk (1) bekezdésével analóg módon - biztosítja, hogy a nemzetiségi szószóló kérdést intézhessen mindazon szervek vezetőihez, akikhez az Alaptörvény értelmében az országgyűlési képviselő is kérdést intézhet.

Tekintettel arra, hogy a nemzetiségi szószóló feladata az adott nemzetiség érdekeinek képviselete, a kérdezés joga is ezen ügyekben illeti meg.

A 6. §-hoz

A törvény módosítja az egyes közjogi tisztségviselők esküjéről és fogadalmáról szóló 2008. évi XXVII. törvényt, annak érdekében, hogy a nemzetiségi szószóló, mint közjogi tisztségviselő esküt tegyen.

-----STARTING---POINT---VEGE---

A 7. §-hoz

Hatályba léptető rendelkezéseket tartalmaz.

A 8. §-hoz

A törvény sarkalatosságára vonatkozó rendelkezéseket tartalmaz.