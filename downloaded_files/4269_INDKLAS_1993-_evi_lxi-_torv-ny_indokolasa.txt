1993. évi LXI. törvény indokolása

a Magyar Köztársaság kormánya és a Norvég Királyság kormánya között a beruházások ösztönzéséről és kölcsönös védelméről Oslóban, az 1991. április hó 8. napján aláírt megállapodás kihirdetéséről

Az Egyezmény törvényhozási tárgyat érint, ezért a nemzetközi szerződések megkötésének alkotmányos szabályai és a jogalkotás rendjének törvényi előírásai szerint a kihirdetésére törvényben van mód.

Az Egyezmény előírásai megfelelnek a hasonló tárgyban megkötött magyar megállapodások szokásos tartalmának és az e körben követett nemzetközi gyakorlatnak. Megfelelően szolgálja továbbá a Magyar Köztársaság mindenoldalú nemzetközi kapcsolatainak ápolásához és elmélyítéséhez fűződő érdekeket.