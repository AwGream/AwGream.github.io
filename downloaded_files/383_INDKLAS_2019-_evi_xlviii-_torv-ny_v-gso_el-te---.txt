2019. évi XLVIII. törvény végső előterjesztői indokolása

a szociális hozzájárulási adó mértékének csökkentéséről és az ezzel összefüggő más törvények módosításáról

-----STARTING---POINT---ALTALANOS--- 

(Az indokolás az Indokolások Tárában közzétételre kerül.)

A magyar gazdaság kiemelkedően jól teljesít. A magyar gazdaság növekedése a 2019. év első negyedévében az Európai Unió tagállamai között a legmagasabb volt. Az eurózóna tagállamainak növekedése ezzel egy időben viszont stagnál, illetve lassul.

Ezért Magyarország Kormánya fontosnak tartja, hogy adócsökkentéssel és a foglalkoztatás ösztönzésével megvédjük a magyar gazdaság eredményeit.

A Kormány által meghirdetett Gazdaságvédelmi Akcióterv egyik fontos eleme a munkát terhelő adók, jelen esetben a szociális hozzájárulási adó július elsejével történő két százalékpontos csökkentése.

-----STARTING---POINT---RESZLETES---

Az 1. §-hoz

A szociális hozzájárulási adó 2019. évi évközi 17,5 százalékra történő csökkentésével összefüggésben szükséges az összevont adóalap megállapításánál alkalmazott szabályok módosítása. Amennyiben egy adott jövedelem után a magánszemély kötelezett a szociális hozzájárulási adó megfizetésére (feltételezve, hogy az költségként nem elszámolható, vagy azt nem térítik meg a magánszemély számára), úgy a megállapított jövedelem 85 százalékát kell jövedelemként figyelembe venni. Ugyanezen szabály az adóelőleg megállapítására vonatkozó rendelkezések között is megjelenik.

A 2. §-hoz

A szociális hozzájárulási adó 2019. évi évközi csökkentésével összefüggésben szükséges módosítás, melynek értelmében az egyszerűsített közteherviselési hozzájárulásról szóló 2005. évi CXX. törvényben meghatározott kifizető által fizetendő ekho mértéke is 17,5 százalékra csökken.

A 3. §-hoz

A szociális hozzájárulási adó 2019. évi évközi csökkentésével összefüggésben módosítani szükséges a kisadózók ellátási alapját, tekintettel arra, hogy a tételes közterhen belül a szociális hozzájárulási adórész csökken, így az egyéni járulékoknak megfelelő adórész növekszik, ezért az ellátások alapjaként is magasabb összeget szükséges figyelembe venni.

A 4. §-hoz

A szociális hozzájárulási adó mértékét meghatározó rendelkezés módosítása.

-----STARTING---POINT---VEGE---

Az 5. §-hoz

Hatályba léptető rendelkezés.