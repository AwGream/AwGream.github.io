2020. évi CXXXVIII. törvény

az állami projektértékelői jogviszonyról, valamint egyes kapcsolódó törvények módosításáról szóló 2016. évi XXXIII. törvény módosításáról

1. § (1) Az állami projektértékelői jogviszonyról, valamint egyes kapcsolódó törvények módosításáról szóló 2016. évi XXXIII. törvény (a továbbiakban: Ápjt.) 2. § 1. pontja helyébe a következő rendelkezés lép:

(E törvény alkalmazásában)

„1. alapjogviszony: az 1. § (2) bekezdése szerinti, fennálló kormányzati szolgálati, közszolgálati, közalkalmazotti jogviszony, munkaviszony;”

(2) Az Ápjt. 2. §-a a következő 4a. ponttal egészül ki:

(E törvény alkalmazásában)

„4a. munkáltató: a miniszter által vezetett minisztérium (a továbbiakban: minisztérium);”

(3) Az Ápjt. 2. § 6. pontja helyébe a következő rendelkezés lép:

(E törvény alkalmazásában)

„6. szakértői névsor: a minisztériumban nyilvántartott állami projektértékelői névjegyzék.”

2. § Az Ápjt. 4. §-a a következő (8) bekezdéssel egészül ki:

„(8) Ha az értékelő nem teljesíti a keretszerződésében vállalt kötelezettségeit, különös tekintettel a vagyonnyilatkozat-tételi kötelezettségre és a nemzetbiztonsági ellenőrzésnek való alávetésre, vele új állami projektértékelői jogviszony nem létesíthető.”

3. § Az Ápjt. 6/A. §-a a következő h) ponttal egészül ki:

(A pályázói adatlap tartalmazza:)

„h) a pályázó nyilatkozatát arról, hogy Ügyfélkapu regisztrációval vagy ezzel egyenértékű, elektronikus aláírási lehetőséget is biztosító szolgáltatáshoz való hozzáféréssel rendelkezik-e.”

4. § Az Ápjt. 7. §-a a következő (1a) bekezdéssel egészül ki:

„(1a) A munkáltató az értékelővel a keretszerződést elektronikusan köti meg és módosítja, amelyhez az értékelőnek Ügyfélkapu elektronikus azonosítási szolgáltatással vagy ezzel egyenértékű, elektronikus aláírási lehetőséget is biztosító szolgáltatással kell rendelkeznie.”

5. § (1) Az Ápjt. 9. § (2) bekezdése a következő c) ponttal egészül ki:

(A jogviszony megszüntethető)

„c) felmondással.”

(2) Az Ápjt. 9. §-a a következő (4a) bekezdéssel egészül ki:

„(4a) A (2) bekezdés c) pontja szerinti esetben a felmondási idő legalább harminc nap. A felmondási idő nem terjedhet túl azon az időponton, amikor az állami projektértékelői jogviszony a 9. § (1) bekezdése szerint felmondás nélkül is megszűnt volna.”

(3) Az Ápjt. 9. § (5) bekezdése a következő e) ponttal egészül ki:

[A munkáltató részéről a jogviszony a (2) bekezdés b) pontja szerinti esetben különösen akkor szüntethető meg, ha az értékelő]

„e) vonatkozásában a nemzetbiztonsági ellenőrzés nemzetbiztonsági kockázatot állapított meg.”

(4) Az Ápjt. 9. §-a a következő (5a)-(5c) bekezdéssel egészül ki:

„(5a) Az (1) bekezdés c) pontja alapján a jogviszony nem szűnik meg, ha az értékelő alapjogviszonyának megszűnésétől számított harminc napon belül újabb alapjogviszonyt létesít. Nem szűnik meg továbbá a jogviszony az alapjogviszony nyugvása alatt sem, ha a nyugvás kezdő időpontját követő harminc napon belül az értékelő új beosztási okiratát a fogadó szerv kiállítja. Ezekben az esetekben az értékelő állami projektértékelői jogviszonya folyamatosnak tekintendő.

(5b) Az értékelő jogviszonyának megszűnésekor folyamatban lévő értékelési feladatait befejezheti abban az esetben is, ha a feladat elvégzésére vonatkozó időszak a keretszerződés érvényességén kívül esik. Ezen esetek nem tekinthetők jogviszony hiányában történő állami projektértékelői tevékenységnek sem a díjfizetés, sem az elszámolás szempontjából.

(5c) Ha az értékelő alapjogviszony hiányában értékelési feladatot vállalt vagy állami projektértékelői jogviszonya az (5) bekezdés e) pontja miatt azonnali hatállyal felmondásra került, vele új állami projektértékelői jogviszony nem létesíthető.”

6. § Az Ápjt. 8. alcíme a következő 14/A. §-sal egészül ki:

„14/A. § Ha az értékelő az e törvénynek az állami projektértékelői jogviszonyról, valamint egyes kapcsolódó törvények módosításáról szóló 2016. évi XXXIII. törvény módosításáról szóló 2020. évi CXXXVIII. törvénnyel (a továbbiakban: Módtv.) megállapított 7. § (1a) bekezdése szerinti Ügyfélkapu elektronikus azonosítási szolgáltatással vagy ezzel egyenértékű, elektronikus aláírási lehetőséget is biztosító szolgáltatással a Módtv. hatálybalépésekor nem rendelkezik, köteles az annak igénybevételéhez szükséges regisztrációt legkésőbb 2021. február 1. napjáig elvégezni.”

7. § Az Ápjt.

a) preambulumában az „a 2014-2020 programozási időszakra” szövegrész helyébe az „az Európai Unió által” szöveg,

b) 1. § (1) bekezdésében a „programozási időszakához” szövegrész helyébe a „pénzügyi alapjaihoz” szöveg,

c) 1. § (2) bekezdés a) pontjában a „vagy köztisztviselőként” szövegrész helyébe a „ , köztisztviselőként vagy munkavállalóként” szöveg,

d) 1. § (2) bekezdés b) pontjában a „valamint állami” szövegrész helyébe a „köztisztviselőként vagy munkavállalóként, valamint állami vagy vagyonkezelő alapítvány fenntartásában működő” szöveg,

e) 1. § (2) bekezdés c) pontjában a „vagy közalkalmazottként” szövegrész helyébe a „ , közalkalmazottként vagy munkavállalóként” szöveg,

f) 2. § 3. pontjában az „a keretszerződés” szövegrész helyébe a „keretszerződés alapján, annak” szöveg,

g) 4. § (5) bekezdésében a „rendelkezéseit” szövegrész helyébe az „és a nemzetbiztonsági szolgálatokról szóló törvény nemzetbiztonsági ellenőrzésre vonatkozó rendelkezéseit” szöveg,

h) 5. § (2) bekezdésében a „b) vagy d)” szövegrész helyébe az „a)-d)” szöveg,

i) 8. § (5) bekezdésében a „7. §” szövegrész helyébe a „4. § (2) és (4) bekezdésében, a 7. § (1) bekezdésében, a 10/A. §” szöveg,

j) 9. § (4) bekezdésében a „b) pontja” szövegrész helyébe a „b) és c) pontja” szöveg,

k) 9. § (7) bekezdésében az „adatait” szövegrész helyébe a „nevét” szöveg,

l) 10. § (1) bekezdés a) pontjában a „(2) bekezdés a) pontjában” szövegrész helyébe a „(2) bekezdésében” szöveg,

m) 10. § (2) bekezdésében a „2027. december 31-ig” szövegrész helyébe a „legfeljebb az érintett operatív programra irányadó dokumentum-megőrzési kötelezettség leteltéig” szöveg

lép.

8. § Hatályát veszti az Ápjt.

a) 7. § (1) bekezdésében a „- legfeljebb a programozási időszak leteltéig szóló határozott időre -” szövegrész,

b) 9. § (1) bekezdés a) pontja.

-----STARTING---POINT---VEGE---

9. § Ez a törvény a kihirdetését követő napon lép hatályba.