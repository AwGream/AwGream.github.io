2003. évi XVII. törvény indokolása

a fegyveres szervek hivatásos állományú tagjainak szolgálati viszonyáról szóló 1996. évi XLIII. törvény, valamint a Magyar Honvédség hivatásos és szerződéses állományú katonáinak jogállásáról szóló 2001. évi XCV. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

A törvény a fegyveres szervek hivatásos állományú tagjainál az I. besorolási osztályba tartozó felsőfokú iskolai végzettségűeknél - a közalkalmazottakhoz és a köztisztviselőkhöz hasonlóan - biztosítja a százezer forintos mértékű alapilletményt.

A központi tiszti cím elnyeréséhez a pályázat kiírására, a központi tisztikar tagjának munkavégzésére, továbbképzésére vonatkozóan a köztisztviselők jogállásáról szóló 1992. évi XXIII. törvény (a továbbiakban: Ktv.) 31/A. § (1)-(2), (4)-(5) bekezdésének és 31/B. §-ának rendelkezéseit, a fegyveres szervek államtitkári illetményre és juttatásra jogosult tagjai esetében pedig a Ktv. 31/A. § (3) bekezdésének rendelkezéseit is megfelelően alkalmazni kell. E szerint a miniszterelnök a fegyveres szervek államtitkári illetményre és juttatásra jogosult tagjait pályázat nélkül is kinevezheti. E módosítással teremthető meg a fegyveres szervek hivatásos állományú tagjainak szolgálati viszonyáról szóló 1996. évi XLIII. törvény (a továbbiakban: Hszt.) és a Ktv. hivatkozott paragrafusainak rendelkezései közötti összhang.

A módosítás szerint a veszélyes tűzoltói beosztás pótléka a pótlékra jogosultak körében nem csak bevetés esetén, hanem folyamatosan járna.

Az egyéb veszélyességi pótlék célja, hogy a fokozottan veszélyes tevékenységek után, mint a tűz és egyéb kárelhárítás, a HIV pozitív és egyéb fertőző betegségben szenvedők őrizetének ellátásában résztvevők számára is szolgálatonként biztosítva legyen a veszélyességi pótlék.

A Hszt. 306. §-a az orvosi ügyeleti díj mértékét az illetményalap 10-15%-ában határozza meg. Indokolt e pótlékot a „civil szférában” alkalmazott mértékhez közelíteni.

A törvény szerint a Hszt. rendelkezései bővülnek azzal is, hogy felhatalmazást kap a miniszter arra, hogy rendeletben részletesen szabályozza az illetménypótlékra jogosultak körét.

A törvény a bérfeszültségek elkerülése érdekében a Magyar Honvédség hivatásos és szerződéses állományú tagjainál, kiemelten pedig a felsősokú iskolai végzettségűeknél biztosítja a minimálbér különböző mértékeinek érvényesítését.

A törvény költségigényét az érintett minisztériumok a fejezeti szintű forrásokból biztosítani tudják.

A sorkatonai szolgálat kötelezettségének a szolgálati jogviszony létesítési feltételeként történő előírása idejét múlt rendelkezés, a törvény szerinti hatályon kívül helyezése indokolt.

-----STARTING---POINT---VEGE---