2006. évi LVIII. törvény indokolása

a közbeszerzésekről szóló 2003. évi CXXIX. törvény módosításáról

-----STARTING---POINT---ALTALANOS--- 

-----STARTING---POINT---RESZLETES---

A közbeszerzésekről szóló 2003. évi CXXIX. törvénynek (a továbbiakban: Kbt.) a Közbeszerzések Tanácsa vezető tisztségviselői besorolására vonatkozó rendelkezéseit a 2006. július 1-jén hatályba lépő, a központi államigazgatási szervekről valamint a Kormány tagjai és az államtitkárok jogállásáról szóló 2006. évi LVII. törvény hatályon kívül helyezte.

E törvény 1. §-ának (3) bekezdése szerint a Közbeszerzések Tanácsa - a Gazdasági Versenyhivatallal és az Országos Rádió és Televízió Testület Irodájával együtt - autonóm államigazgatási szervnek minősül, a Közbeszerzések Tanácsa esetében azonban a hatályon kívül helyezett rendelkezéseket nem pótolták megfelelő új szabályozással. Ennek következében a Kbt. jelenleg nem rendezi a vezető tisztségviselők jogállását.

Nem alkalmazható a 2006. évi LVII. törvény 81. §-ának (3) és (4) bekezdésében szereplő átmeneti rendelkezés sem, mivel a Kbt.-ben 2006. július 1-jétől, azaz a 2006. évi LVII. törvény hatálybalépését követően nincs olyan rendelkezés, amely államtitkárra vagy helyettes államtitkárra utalna, így nem is lehet helyettük államtitkárt vagy szakállamtitkárt érteni.

A hiányzó rendelkezéseket e törvény pótolja.

A szabályozás érdemben nem változtat a Közbeszerzések Tanácsa vezetőinek javadalmazásán.

-----STARTING---POINT---VEGE---