2000. évi CXXIX. törvény indokolása

a környezet védelmének általános szabályairól szóló 1995. évi LIII. törvény módosításáról

-----STARTING---POINT---ALTALANOS--- 

A környezet védelmének általános szabályairól szóló 1995. évi LIII. törvény a környezeti elemek védelmére és az elemeket veszélyeztető tényezőkre vonatkozó előírásai a törvényi szinten szabályozandó rendelkezéseket tartalmazzák, a törvényi szabályozást nem igénylő, részletes szabályok megállapítására a Kormány kapott felhatalmazást.

Az egyes környezetvédelmi szakterületek - törvényből fakadó, illetőleg az EU integrációs feladatokból adódó - újraszabályozása során nyilvánvalóvá vált, hogy indokolatlan a szabályozást teljeskörűen kormányrendeletben elvégezni, hiszen számos olyan szakmai, technikai típusú norma megalkotása is szükséges, amelyet célszerűen az érintett szakminisztereknek kell miniszteri rendeletben szabályozni.

A benyújtott törvény a miniszteri szintű jogalkotáshoz szükséges felhatalmazásokat tartalmazza, illetőleg ezzel összefüggésben a kapcsolódó törvényekkel szükséges összhang megteremtéséről gondoskodik. Egyben intézkedik arról, hogy a helyi önkormányzatok és szerveik, a köztársasági megbízottak, valamint a centrális alárendeltségű szervek feladat- és hatásköréről szóló 1991. évi XX. törvénynek - a képviselőtestület és polgármester számára levegőtisztaság-védelmi feladatot adó szabályai - a környezetvédelmi joganyag alaptörvényébe kerüljenek, illetőleg a természet védelméről szóló 1996. évi LIII. törvényben szereplő természetvédelmi hatáskörök - mivel ezek a szakmai törvénytől eltérnek - elhagyásra kerüljenek. Ez utóbbi kérdéseket egyébként a természet védelméről szóló törvény részletesen tartalmazza.

-----STARTING---POINT---RESZLETES---

Az 1. §-hoz

A törvény a füstköd riadó terv és a háztartási tevékenységgel okozott légszennyezésre vonatkozó szabályozás kidolgozását a települési (fővárosi) önkormányzat képviselőtestületének, illetve a végrehajtást polgármester (főpolgármester) feladatává teszi.

A 2. §-hoz

A törvény a légszennyezettség, az időjárási tényezőknek a légszennyezettségre gyakorolt hatása, valamint a helyhez kötött légszennyező források kibocsátásának mérésével, vizsgálatával, ellenőrzésével és értékelésével kapcsolatos szabályok megállapítását, továbbá a légszennyezettség szempontjából ökológiailag sérülékeny területek kijelölését a földművelésügyért felelős miniszterrel egyetértésben a környezetvédelemért felelős miniszter feladatává teszi;

a közlekedésért felelős miniszter feladata a mozgó légszennyező források légszennyezőanyag kibocsátásának mérésével, vizsgálatával kapcsolatos szabályok megállapítása a hatáskörét érintő kérdésekben a környezetvédelemért felelős miniszterrel egyetértésben,

kibocsátására vonatkozó felülvizsgálatával kapcsolatos szabályok megállapítása a környezetvédelemért felelős miniszterrel, valamint a belügyminiszterrel együttesen.

A törvény célja továbbá, hogy a felszíni vizek védelmére vonatkozó jogi szabályozás kidolgozása során rendelkezésre álljon a szükséges felhatalmazás a miniszter rendeleti szintű szabályozásához. A törvény a kormányzati munkamegosztásnak megfelelően tükrözi az adott hatásköröket.

-----STARTING---POINT---VEGE---

A 3. §-hoz

A törvény a hatályba léptető rendelkezés keretében intézkedik a kapcsolódó törvények és az e törvény közötti összhang megteremtéséről, valamint a helyi önkormányzatok és szerveik, a köztársasági megbízottak, valamint egyes centrális alárendeltségű szervek feladat- és hatásköreiről szóló 1991. évi XX. törvénynek a természet védelméről szóló 1996. évi LIII. törvénnyel való összhangja megteremtéséről. Ez utóbbi törvény értelmében ugyanis a települési önkormányzat képviselőtestülete kizárólag helyi jelentőségű védett természeti terület létesítésére és fenntartására jogosult, a polgármester hatósági hatáskört nem gyakorol a természetvédelmi hatósági ügyekben.