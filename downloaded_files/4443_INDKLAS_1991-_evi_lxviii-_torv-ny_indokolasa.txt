1991. évi LXVIII. törvény indokolása

a jogalkotásról szóló 1987. évi XI. törvény kiegészítéséről

Indokolás

-----STARTING---POINT---ALTALANOS--- 

A pénzintézetekről és a pénzintézeti tevékenységről szóló törvény 61. §-ának (3) bekezdése szerint az Állami Bankfelügyelet a pénzintézetekre nézve kötelező bankfelügyeleti rendelkezést tehet közzé, az ott meghatározott körben. Ezt a törvény egyes rendelkezéseinek alkalmazása, valamint a pénzintézeti tevékenységre vonatkozó részletszabályok magasszintű jogszabályi rendezést nem igénylő, illetve a gyakorlat változásait rugalmasan követni képes előírása érdekében szükséges lehetővé tenni.

A bankfelügyeleti rendelkezés, mint a Bankfelügyelet elnöke számára rendelkezésre álló eszköz bevezetése szükségesé teszi a jogalkotásról szóló 1987. évi XI. törvény módosítását.

A bankfelügyeleti rendelkezés csak a pénzintézetekről és a pénzintézeti tevékenységről szóló törvény 61. §-ának (3) bekezdésében szűken és pontosan meghatározott tárgykörben, és csak a pénzintézetekre kötelező előírásokat tartalmazhat.

Közzétételéhez - a széleskörű szakmai megalapozottság biztosítása érdekében - a hivatkozott törvény 74. § (2) bekezdésének b) pontja szerint a Bankfelügyeleti Bizottság, valamint az igazságügyminiszter egyetértése szükséges.

-----STARTING---POINT---RESZLETES---
-----STARTING---POINT---VEGE---