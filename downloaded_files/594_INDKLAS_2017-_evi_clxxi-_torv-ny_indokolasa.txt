2017. évi CLXXI. törvény indokolása

az 1965. évi 4. törvényerejű rendelettel kihirdetett, a New-Yorkban, 1961. március 30-án kelt Egységes Kábítószer Egyezmény módosításának kihirdetéséről

Általános indokolás

Az ENSZ Kábítószer Bizottsága 60/2. és 60/3. számú határozatának a magyar jogrendbe történő átültetése történik meg, összhangban a nemzetközi szerződésekkel kapcsolatos eljárásról szóló 2005. évi L. törvényben foglaltakkal.

Részletes indokolás

Az 1-3. §-hoz

Az ENSZ Kábítószer Bizottság 2017. március 16-án megtartott ülésén, az Egészségügyi Világszervezet ajánlása alapján, úgy határozott, hogy az U-47700-at és a butyrfentanylt a New-Yorkban, 1961. március 30-án kelt Egységes Kábítószer Egyezmény I. Jegyzékére helyezi.

Fenti anyagok Magyarországon a hatályos jogszabályok szigorúbb ellenőrzést lehetővé tevő jegyzékein nem szerepelnek.

Az Egységes Kábítószer Egyezmény Jegyzékeire történő felvétellel nemzetközileg is a legszigorúbban ellenőrzött kategóriába kerültek.

A 4-5. §-hoz

A hatálybalépésről rendelkezik és a végrehajtáshoz szükséges intézkedéseket tartalmazza.