2003. évi CIV. törvény indokolása

a társadalombiztosítás ellátásaira és magánnyugdíjra jogosultakról, valamint e szolgáltatások fedezetéről szóló 1997. évi LXXX. törvény módosításáról

-----STARTING---POINT---ALTALANOS--- 

-----STARTING---POINT---RESZLETES---

A családok támogatásáról szóló 1998. évi LXXXIV. törvény 27. §-ának - az egyes szociális tárgyú törvények módosításáról szóló 2003. évi IV. törvény 58. §-ával megállapított rendelkezése értelmében - és 82. §-ának (16) bekezdése alapján 2003. február 15-ével, illetőleg meghatározott esetben 2002. december 1-jével a gyermekgondozási segély olyan jogosult részére is folyósítható, aki egyidejűleg nyugellátásban is részesül.

A társadalombiztosítás ellátásaira és a magánnyugdíjra jogosultakról, valamint e szolgáltatások fedezetéről szóló 1997. évi LXXX. törvény (a továbbiakban: Tbj.) 25. §-a a saját jogú nyugdíjas személyt - biztosítási jogviszony létesítése esetén - mentesíti a nyugdíjjárulék és az egészségbiztosítási járulék megfizetése alól.

Ugyanakkor a Tbj. 26. §-ának (1) bekezdése, összhangban a társadalombiztosításról szóló törvénnyel, egyes jövedelmek - köztük a gyermekgondozási segély- után nyugdíjjárulék-fizetési kötelezettséget ír elő annak érdekében, hogy ezen jövedelmek folyósításának időtartama a nyugdíj megállapításához szükséges szolgálati idő szempontjából figyelembe vehető legyen.

A szabályozás tekintettel van arra, hogy a nyugdíjjal rendelkező személy - kivéve azt a rokkantsági, baleseti rokkantsági nyugdíjast, akinek állapotában javulás várható és még nem érte el az öregségi nyugdíjkorhatárt- a járulékfizetéssel további szolgálati időt nem szerezhet. Ennek megfelelően az öregségi saját jogú nyugdíjast, valamint a rokkantsági, baleseti rokkantsági nyugdíjast mentesíti a gyermekgondozási segély után fizetendő járulékkötelezettség alól, azonban ez utóbbiak számára lehetővé teszi, hogy amennyiben állapotukra tekintettel szükségesnek tartják, vállalhassák a nyugdíjjárulék megfizetését. Ezt a lehetőséget a törvény biztosítani kívánja az öregségi nyugdíjkorhatárt betöltött, özvegyi nyugdíjjal rendelkező személy számára is.

A törvény összhangban a 2003. évi IV. törvény 82. §-ának (16) bekezdésével lehetővé teszi, hogy a rendelkezés alkalmazására visszamenőleges hatállyal kerüljön sor.

-----STARTING---POINT---VEGE---