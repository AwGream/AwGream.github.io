2016. évi CII. törvény indokolása

az egyes kárpótlással összefüggő törvények módosításáról

-----STARTING---POINT---ALTALANOS--- 

A tulajdonviszonyok rendezése érdekében, az állam által az állampolgárok tulajdonában igazságtalanul okozott károk részleges kárpótlásáról szóló 1991. évi XXV. törvény (a továbbiakban: Kpt.I.) 7. § (1) bekezdés b) pontja szerint „az állam biztosítja, hogy a kárpótlási jegyet annak birtokosa az e törvényben foglalt feltételekkel termőföld tulajdon megszerzésére felhasználhatja”.

Tekintettel arra, hogy a Kormány célja a kárpótlási folyamat lezárása, annak első lépéseként a „Földet a gazdáknak” program keretében rendezni kívánja a kárpótlás során hátramaradt termőföldek tulajdonjogi helyzetét. Jelen törvénymódosítás célja ezen ingatlanok értékesítési lehetőségének megteremtése.

-----STARTING---POINT---RESZLETES---

Az 1. §-hoz

A Kpt.I. 7. § (1) bekezdés b) pontjának, illetve 19-28. §-ainak hatályon kívül helyezése azzal a céllal, hogy a kárpótlás során hátramaradt termőföldek tulajdonjogi helyzete rendeződhessen.

A 2. §-hoz

A szövetkezetekről szóló 1992. évi I. törvény hatálybalépéséről és az átmeneti szabályokról szóló 1992. évi II. törvény (a továbbiakban: Ámt.) e szakasz (1) bekezdésében szereplő módosításának célja, hogy az Ámt. 25. § (4) bekezdésének hatályon kívül helyezése - a törvény többi rendelkezésével együttesen - segítse elő a kárpótlási földárverések lezárását.

Az Ámt. 13. § (1) bekezdése a szövetkezeti földek vételét kárpótlási jeggyel is lehetővé teszi, ezt a rendelkezést szükséges hatályon kívül helyezni.

A 3. §-hoz

A kárpótlási jegy termőföldtulajdon megszerzésére történő felhasználásának egyes kérdéseiről szóló 1992. évi XLIX. törvény - a Kpt.I. 21. §-ára hivatkozással - önállóan is földvásárlási lehetőséget nyit kárpótlási jegy felhasználásával, ezért indokolt az egész törvény hatályon kívül helyezése.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.