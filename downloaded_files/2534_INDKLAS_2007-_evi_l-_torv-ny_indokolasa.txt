2007. évi L. törvény indokolása

a biztosítókról és a biztosítási tevékenységről szóló 2003. évi LX. törvény módosításáról

-----STARTING---POINT---ALTALANOS--- 

A törvényben szereplő módosításokra

- az irányelvek rendelkezéseinek megfelelő indexálás alapján a biztosítók minimális szavatoló tőke szükségletének és annak számítására vonatkozó alapértékeknek a módosítása,

- a korábbi jogharmonizációs célú módosítások - gyakorlati tapasztalatok alapján szükségessé vált - felülvizsgálata, illetve - kisebb korrekciók erejéig a biztosítási szektor, valamint a fogyasztóvédelmi jogszabályok alkalmazásáért felelős nemzeti hatóságok közötti együttműködést célzó európai szabályokkal való összhang megteremtése,

- a kötelező gépjármű felelősségbiztosításra vonatkozó 5. irányelv törvényi szintű szabályozást igénylő rendelkezéseinek átvétele, illetve a jármű üzemben tartója számára a kedvezmények továbbvitelének megkönnyítése,

- a hazai biztosítási piac - főként a biztosításközvetítést érintő - fejlődése kapcsán szükségessé vált a szabályozás felülvizsgálata, és az ügyfelek jobb tájékoztatását, megalapozottabb döntéshozatalát, a kockázatok csökkentését célzó, vagyis átláthatóbb és kiegyensúlyozottabb szabályozási környezet kialakítása;

- a hazai felügyeleti díjfizetési kötelezettség szabályainak egységesítése, a díjfizetés tevékenységi kockázatokkal való arányossá tétele és mértékének csökkentése;

érdekében kerül sor.

A törvény az egyes nominálisan, forintban megadott - a biztonsági tőkeminimum összegét, illetve a szavatoló tőke számítási alapját képező - értékek indexálása a már korábban átvett irányelvek rendelkezéseinek megfelelően a 2003. évi LX. törvény (a továbbiakban: Bit.) elfogadása óta bekövetkezett árfolyamváltozásokra tekintettel történik. A tőkekövetelményének számítása alapjaiban nem változik, de módosul: bevezetésre kerül a minimális biztonsági tőke és a minimális szavatoló tőke szükséglet számítására vonatkozó alapértékek euróban megadott összegeinek évenként forintban történő meghatározása.

A pénzügyi szolgáltatási szektor szereplőinek a Pénzügyi Szervezetek Állami Felügyelete felé fennálló felügyeleti díjfizetési kötelezettsége esetében a törvény egységesít, azaz az egyes piaci szereplők terhei a tevékenységük kockázataival válik arányossá. Ezzel egyidejűleg az egyes szektorokat érintő terhelés arányosabbá válik, és összességében csökken a difiztetési kötelezettség mértéke is.

-----STARTING---POINT---RESZLETES---

Az 1. §-hoz

E rendelkezések szerint a kötelezettségvállalás tagállama kötelező gépjármű felelősségbiztosítás vonatkozásában a „rendeltetés helye szerinti tagállam” fogalmával bővül az új gépjármű-biztosítási irányelv rendelkezésének megfelelően, amennyiben a gépjármű tulajdonának átruházása esetén a gépjárművet az egyik tagállamból egy másik tagállamba szállítják. A „rendeltetés helye szerinti tagállam” meghatározása a tulajdont szerző szempontjából történik, az a kockázat viselőjének megállapítása céljából szükséges.

E rendelkezés szerint azon biztosítási termékek minősülnek versengő terméknek, amelyek azonos, vagy hasonló jellegű biztosítási igényt elégítenek ki. A „jellemző kockázat”, illetve a „biztosítási alágazat” fogalmak pontos, törvényi szintű meghatározása a versengő termékek -ágazaton belüli, illetve több ágazatot is érintő - elhatároláshoz szükséges.

A kötelező gépjármű felelősségbiztosítás kárrendezése ügyében megbízott „levelező” és „Kárképviselő” meghatározása a vonatkozó kormányrendeletből átkerül a Bit.-be, mivel a törvény a levelezővel kapcsolatos rendelkezéseket tartalmaz.

A „kártörténetre vonatkozó adat” meghatározásával a törvény megteremti a gépjármű üzemben tartójának a biztosítási jogviszonya során létrejött kedvezménye továbbviteléhez szükséges fogalmat.

E rendelkezések ezen felül azt az irányelvi rendelkezést ültetik át, amely szerint a nem-életbiztosítási ág tekintetében Svájcra az EGT tagállamaira vonatkozó rendelkezéseket kell alkalmazni.

A 2. §-hoz

A törvény tartalmazza a minimális biztonsági tőkére és a minimális szavatoló tőke szükséglet számítására vonatkozó, euróban megadott értékek forintban történő meghatározásának módját.

A 3. §-hoz

A gazdasági társaságokról szóló 2006. évi IV. törvény (a továbbiakban: Gt.) és a szövetkezetekről szóló 2006. évi X. törvény (a továbbiakban: Szvt.) hatályba lépésének megfelelően a törvény az új Gt.-re és az új Szvt.-re történő hivatkozást tartalmaz.

A 4. §-hoz

A törvény pontosítja a biztosításközvetítői tevékenység meghatározását, így a biztosítási szerződések lebonyolításában és teljesítésében való közreműködés (pl. kárrendezési tevékenység) kizárólag abban az esetben minősül közvetítői tevékenységnek, ha azt olyan személy végzi, aki a biztosítási igények felkutatásában és a biztosítási védelmet kereső ügyfelek szerződéskötés céljából való kiközvetítésében is részt vesz. A Felügyelet minősítéssel kapcsolatos jogkörét a hatályos törvény rendszertanilag helytelen módon, a „Független biztosításközvetítő” alcím alatt tartalmazza, e rendelkezés áthelyezésre a biztosításközvetítőket érintő általános rendelkezések közé.

Az 5. §-hoz

A törvény a vonatkozó irányelveknek megfelelően pontosítja a törvény biztosításközvetítőre vonatkozó rendelkezéseinek hatálya alá nem tartozó tevékenységek meghatározását, valamint pontosítja, hogy a biztosítás közvetítő nyilvántartására vonatkozó szabályokat mely esetekben nem kell alkalmazni.

A 6. §-hoz

A törvény - az uniós normáknak megfelelően - a nyilvántartásba vételekor kötelezővé teszi az adott biztosításközvetítői tevékenységre meghatározott szakképesítés meglétét megfelelő átmeneti idő biztosítása mellett.

A 7. §-hoz

A törvény pontosítja a biztosításközvetítők tájékoztatási kötelezettségét.

A 8. §-hoz

A módosítás pontosító jellegű.

A 9. §-hoz

A módosítás pontosító jellegű.

A 10. §-hoz

A törvény a Felügyelet részére a kötvénynyilvántartás adattartalmához történő hozzáférést biztosít a kötelező gépjármű felelősségbiztosítási tevékenységet folytató biztosítók jogszabályi kötelezettségeinek ellenőrzése céljából.

A 11. §-hoz

A törvény a „kártörténetre vonatkozó adat” üzemben tartó vagy az új biztosító részére - a biztosítási jogviszony ideje alatt létrejött kedvezmények továbbvitele céljából - történő kiadására vonatkozó szabályt állapít meg.

A 12. §-hoz

A törvény tartalmazza a minimális biztonsági tőkére vonatkozó új alapértékeket. Az euróban szereplő alapértékek megadása a vonatkozó irányelvek rendelkezéseinek megfelelően, a Bit. elfogadása óta bekövetkezett indexálás alapján történik.

A 13. §-hoz

A Gt. hatályba lépésével egyidejűleg hatályon kívül helyezte a Bit. 132. § (4) bekezdés e) pontját. Az egyértelmű és versenysemleges szabályozási környezet érdekében a törvény visszaállítja a Bit.-be az érintett bekezdést az azonos tartalmú, új Gt.-beli rendelkezésre történő hivatkozással.

A 14. §-hoz

A törvény egységesen, más éves adatszolgáltatással és a pénzügyi terület hitelintézeti szektorával összhangban május 31-éig történő teljesítéssel határozza meg a könyvvizsgálói kiegészítő jelentés beküldésének határidejét.

A 15. §-hoz

A törvény módosítja, illetve pontosítja a biztosítási titokra vonatkozó szabályokat a gépjármű-felelősségbiztosítással kapcsolatos kárrendezés, illetve a biztosítóváltás egyszerűsítése érdekében.

A 16. §-hoz

A módosítás azért indokolt, mert az Európai Unió vonatkozó irányelve szerint a biztosítóknak a kijelölt hatóság kérelme alapján is meg kell adniuk a szükséges információkat és azok külföldre továbbítását is lehetővé kell tenni.

A 17. §-hoz

A törvény a Felügyelet jogkörének egységes alkalmazására vonatkozik a kötelező gépjármű felelősségbiztosítás terén a kárrendezésben résztvevő szerveket illetően.

A 18. §-hoz

A törvény pontosítja a Felügyelet adatkezelésére vonatkozó előírásokat.

A 19. §-hoz

A törvény a pénzügyi konglomerátum tőkekövetelményére vonatkozó szabályok - az egész pénzügyi szektor vonatkozásában egységesen történő - pontosítását tartalmazza.

A 20. §-hoz

A törvény kiegészíti az engedély vagy bejelentés nélkül végzett biztosítási, biztosításközvetítői, biztosítási szaktanácsadói tevékenység végzése esetén kiszabható bírságra vonatkozó előírásokkal a törvényt.

A 21. §-hoz

A törvény módosítja a felügyeleti biztos kirendelésével kapcsolatos előírásokat és lehetővé teszi a jogorvoslatot a felügyeleti biztost kirendelő, valamint a Felügyelet által a kirendelés időtartama alatt hozott határozattal szemben.

A 22. §-hoz

A törvény módosítja a felügyeleti díj fizetésére vonatkozó előírásokat.

A 23. §-hoz

A törvény kiegészíti az igazgatási-szolgáltatási díjfizetésre kötelezettek körét, illetve a díjfizetés esetkörét tekintettel arra, hogy mindeddig ilyen irányú felhatalmazás hiányában nem volt kapcsolható díjfizetési kötelezettség bizonyos engedélyezési eljárásokhoz.

A 24. §-hoz

A törvény a Felügyelet bírságból származó bevételének a fogyasztói jogok érvényesítése céljából történő felhasználását is lehetővé teszi. Ezzel mód nyílhat arra, hogy a fogyasztóvédelemről szóló 1997. évi CLV. törvényben szabályozott békéltető testületek működését, és ezzel a fogyasztói jogviták bíróságon kívül történő megoldását - a pénzügyi ágazati jogviták arányára is tekintettel - a Felügyelet hathatósan támogassa.

A 25. §-hoz

A törvény a hatályos rendelkezést pontosítja a 2001/17/EK irányelv 17. cikkének (2) bekezdésével összhangban.

A 26. §-hoz

A törvény a pénzügyminiszter felhatalmazásait egészíti ki.

A 27. §-hoz

A törvény a vonatkozó irányelvek rendelkezéseinek megfelelően történt indexálás alapján módosítja a minimális szavatoló tőke szükséglet számítására vonatkozó alapértékeket.

A 28. §-hoz

A rendelkezés jogharmonizációs megfeleltetést tartalmaz.

-----STARTING---POINT---VEGE---

A 29. §-hoz

Hatályba lépéssel kapcsolatos rendelkezések.

A 30-33. §-hoz

A végrehajtással kapcsolatos átmeneti szabályokat tartalmazza.

A 34. §-hoz

Jogharmonizációs záradék.