1998. évi LVII. törvény indokolása

a helyi önkormányzatok címzett és céltámogatási rendszeréről szóló 1992. évi LXXXIX. törvény módosításáról

-----STARTING---POINT---ALTALANOS--- 

A címzett és céltámogatási rendszer feladata, hogy az Országgyűlés által meghatározott, társadalmilag kiemelt fejlesztési célok megvalósítását részben vagy egészben központi forrásból elősegítse. A helyi önkormányzatok címzett és céltámogatással megvalósuló beruházásainak körét, a támogatás mértékét, az igénybevétel feltételeit, az igénybejelentés, a döntés-előkészítés, a döntés, a finanszírozás, az elszámolás és az ellenőrzés rendjét az 1992. évi LXXXIX. törvény szabályozza.

A címzett támogatással megvalósuló beruházások előkészítésének költségkímélése céljából a döntés-előkészítés két szakaszos. A hatályos szabályozás szerint a Kormány júliusi döntése szükséges az összes önkormányzati beruházási koncepció közül azoknak a kiválasztására, amelyeket támogatólag kíván az Országgyűlés elé terjeszteni. A Kormány állásfoglalását követően a kiválasztott önkormányzatok elkészíttethetik az engedélyezési tervdokumentációt és megszerezhetik a jogerős építési engedélyt, ami a címzett támogatás igénylésének alapvető feltétele.

Az országgyűlési választások évében célszerű az új Kormány számára időt biztosítani ahhoz, hogy az ország gazdasági helyzetéről valós képet kapjon, valamint megismerje és szakmailag áttekintse a benyújtott beruházási koncepciókat, majd ennek ismeretében szülessen döntés.

A kormánydöntés időpontjának októberre történő módosítása esetén az 1999. február 12-i címzett támogatási igénybenyújtási határnappal hozhatók az önkormányzatok ugyanabba a helyzetbe, mintha júliusban megtörtént volna a Kormány állásfoglalása.

Az október végi kormánydöntés miatt szükséges a törvény módosítása nem csak a címzett, hanem a céltámogatásokat érintően is, hogy a feladathalmozódás időben széthúzódjék.

A módosítás célja, hogy minden országgyűlési képviselőválasztás évében megoldja az új kormány megalakulásakor felmerülő problémákat:

összhangban legyen az éves költségvetési törvény benyújtásának országgyűlési képviselőválasztási évre vonatkozó határidejével,

ne sértse az önkormányzatok érdekeit, az eljárás előre kiszámítható legyen számukra, a címzett támogatási igény összeállításához a rendelkezésre álló időszak ne rövidüljön, a beruházási koncepció benyújtásától az igény bejelentéséig eltelt hosszabb időszak inflációs hatását figyelembe vehessék az igénybejelentésben,

ne sérüljenek az 1999. évi céltámogatásokra vonatkozó határidők.

-----STARTING---POINT---RESZLETES---

Az 1. §-hoz

Annak érdekében, hogy a címzett és céltámogatásokkal összefüggő feladatok időben távolabb essenek egymástól, valamint az önkormányzatok több információval rendelkezhessenek a következő évi költségvetési lehetőségeikről célszerű a címzett támogatási igények általánosan érvényes benyújtási határidejét december 15-ére, az országgyűlési képviselőválasztás évét követő évben február 12-ére módosítani.

A 2. §-hoz

A címzett és a céltámogatásokat érintő feladathalmozódás idejének széthúzása céljából - a 2000. évtől kezdődően - a céltámogatások benyújtási határideje az adott év január 15-ére módosul.

A 3. §-hoz

A június 30-áig lemondással, visszafizetéssel és elvonással felszabaduló előirányzatból céltámogatásban részesülő beruházások kiegészítő jegyzékének közzététele - az előzőekben jelzett határidő módosulások következményeként - évente szeptember 30-ára változik.

-----STARTING---POINT---VEGE---

A 4. §-hoz

A hatályba léptető rendelkezések szerint a törvénymódosítás részben a törvény kihirdetését követően hatályossá válik, a céltámogatás benyújtási határidejére vonatkozó módosítást a 2000. évi új igénybejelentésektől lehet első ízben figyelembe venni.