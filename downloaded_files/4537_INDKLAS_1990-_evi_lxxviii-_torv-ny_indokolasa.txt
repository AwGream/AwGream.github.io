1990. évi LXXVIII. törvény indokolása

a honvédelemről szóló 1976. évi I. törvény módosításáról szóló törvényjavaslathoz

-----STARTING---POINT---ALTALANOS---

A haderőreform megvalósítása keretében a fegyveres erők létszámcsökkentésének ütemét tekintve megteremtődtek azok a feltételek, amelyek alapján lehetőség van a közvélemény által is szorgalmazott 12 hónapos sorkatonai szolgálat bevezetésére és a polgári szolgálat idejének ezzel arányos csökkentésére.

A törvényjavaslat a katonai szolgálat együttes időtartamát 22 hónapban (3. § és 10. §), a fegyveres sorkatonai szolgálatban eltöltött időt 12 hónapban (7. §), a tartalékos katonai szolgálatban eltöltött időtartamot pedig 10 hónapban (11. §) jelöli meg.

A törvényjavaslat a sorkatonai szolgálat időtartamának csökkentésével egyidejűleg módosítja az alternatív szolgálatok időtartamát is. A fegyvernélküli katonai szolgálat időtartamára vonatkozóan 18 hónapos sorkatonai és 4 hónapos tartalékos katonai szolgálati időt állapít meg (8. §), s ugyancsak 22 hónapban állapítja meg a polgári szolgálat időtartamát is (9. §).

A törvényjavaslat ezen kívül módosítja a fegyveres erők hivatásos, illetőleg továbbszolgáló állományába való felvétel feltételét úgy, hogy a felvétel feltételei közül az 1990. évi XXII. törvény 40. §-ára tekintettel elhagyja a feddhetetlenség követelményét (4-6. §). Módosítja továbbá a katonai büntetésvégrehajtási intézetben letöltött szabadságvesztés büntetés, valamint a fegyelmi fenyítésül kiszabott fogság időtartamának a katonai szolgálat idejébe való beszámítása engedélyezésére vonatkozó hatáskört [8. § (4) bekezdés].

A törvényjavaslat hatálya az 1990. augusztus hónapban bevonuló hadkötelesekre terjed ki. A rendelkezéseit azokra is alkalmazni kell, akiknek sorkatonai szolgálatát félbe szakították, de azt a törvény hatályba lépése után folytatniuk kell. (12. §).

-----STARTING---POINT---RESZLETES---
-----STARTING---POINT---VEGE---