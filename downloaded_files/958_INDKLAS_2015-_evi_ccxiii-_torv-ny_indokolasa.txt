2015. évi CCXIII. törvény indokolása

a szerencsejáték szervezéséről szóló 1991. évi XXXIV. törvény, a társasági adóról és az osztalékadóról szóló 1996. évi LXXXI. törvény, valamint a sportról szóló 2004. évi I. törvény módosításáról

-----STARTING---POINT---ALTALANOS--- 

A szerencsejáték szervezéséről szóló 1991. évi XXXIV. törvény, módosuló rendelkezése biztosítja, hogy az állami játékszervező a sportról szóló - 2004. évi I. törvény szerinti vagyoni értékű jogra megkötött szerződés ellenértékét a sorsolásos és fogadási játékok, távszerencsejáték játékadójából az adómegállapításhoz való jog elévülési idején belül levonja.

A társasági adóról és az osztalékadóról szóló 1996. évi LXXXI. törvényt érintő módosítás a sportfejlesztési programok pénzügyi megvalósítása biztosításának és tervezhetőségének garanciális feltételeit szabályozza.

A sportról szóló 2004. évi I. törvény (a továbbiakban Sportv.) 36. § (1) bekezdése 2012. január 1-je óta mondja ki hogy a sporttevékenység, illetve a sportversenyek (mérkőzések) televíziós, rádiós, valamint egyéb elektronikus-digitális technikákkal (pl. internet) történő közvetítésének, rögzítésének és ezek kereskedelmi célú hasznosításának engedélyezése, továbbá a versenyrendszer (bajnokság) kiírása, szervezése, lebonyolítása vagyoni értékű jogot képez. A sporttevékenységgel kapcsolatos reklám- és marketingjogokat a törvény jelenlegi szövege nem definiálja, mint vagyoni értékű jogot, azonban nyilvánvaló, hogy ezek jogok is legalább olyan szoros kapcsolatban állnak a sporttevékenységekkel, sportrendezvényekkel, mint a már nevesített vagyoni értékű jogként kezelendő sportközvetítési és versenyszervezési jogok. A fentiek alapján indokolt a Sportv. 36. § (1) bekezdésében egyértelművé tenni, hogy a sporttal összefüggő reklám- és marketingjogok a közvetítéssel, illetve versenyrendszer (bajnokság) kiírásával, szervezésével és lebonyolításával. összefüggő jogokkal azonos módon vagyoni értékű jogot képeznek. A Sportv. módosítása továbbá a törvény belső koherenciáját biztosítja, jogtechnikai jellegű pontosítást tartalmaz és biztosítja az egységes fogalomhasználatot.

-----STARTING---POINT---RESZLETES---

Az 1. §-hoz

A módosuló rendelkezés biztosítja, hogy az állami játékszervező a sportról szóló 2004. évi I. törvény szerinti vagyoni értékű jogra megkötött szerződés ellenértékét a sorsolásos és fogadási játékok, távszerencsejáték játékadójából az adómegállapításhoz való jog elévülési idején belül levonja. A játékszervező a levonás összegét havonta játékonkénti arányosítással állapítja meg. A levonás során a külön törvényekben biztosított, célhoz kötött felhasználású összegeket a szervező figyelembe veszi, így a levonási jog a kötött felhasználású tételekre nincs negatív hatással. A játékonkénti arányosítás elvégzése a játékadó bevételek költségvetési nyilvántartását is lehetővé teszi.

A 2-3. §-hoz

A módosítás a sportfejlesztési programok pénzügyi megvalósítása biztosításának és tervezhetőségének garanciális feltételeként előírja, hogy az adózó részéről az adókedvezmény igénybevételének feltétele az előzetes támogatói szándéknyilatkozat támogatás igénybevételére jogosult szervezet részére történő rendelkezésre bocsátása.

A módosítás az adókedvezmény igénybevételének feltételét képező támogatási igazolás iránti kérelem benyújtásának előfeltételeként a jóváhagyott sportfejlesztési programok megvalósításának pénzügyi biztosításának elősegítése céljából előírja, hogy a kérelemhez előzetes támogatói szándéknyilatkozatot kell a támogatás igénybevételére jogosult szervezetnek mellékelnie, amelynek mértékét is meghatározza a törvény.

A 4. §-hoz

A törvény átmeneti rendelkezéssel segíti az új rendelkezés hatályosulását.

Az 5. §-hoz

A módosítás - figyelemmel a sportról szóló törvény 22. § (4) bekezdésében foglaltakra - a törvény belső koherenciájának biztosítását szolgálja.

Az igazgatási szolgáltatási díj csak a hatósági eljárásnak minősülő szakszövetségi feladat- és hatáskörökkel összefüggésben értelmezendő.

A 6. §-hoz

A módosítás jogtechnikai jellegű pontosításokat tartalmaz és biztosítja az egységes fogalom-használatot.

A 7. §-hoz

A módosítás egyértelművé teszi, hogy a sporttal összefüggő reklám- és marketingjogok a közvetítéssel, illetve versenyrendszer (bajnokság) kiírásával, szervezésével és lebonyolításával összefüggő jogokkal azonos módon vagyoni jogot képeznek.

-----STARTING---POINT---VEGE---

A 8. §-hoz

Hatályba léptető rendelkezést tartalmaz.