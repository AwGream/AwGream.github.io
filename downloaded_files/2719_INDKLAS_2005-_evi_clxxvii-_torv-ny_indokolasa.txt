2005. évi CLXXVII. törvény indokolása

az államháztartásról szóló 1992. évi XXXVIII. törvény, valamint a társadalmi szervezetek által használt állami tulajdonú ingatlanok jogi helyzetének rendezéséről szóló 1997. évi CXLII. törvény módosításáról

-----STARTING---POINT---ALTALANOS--- 

A rendezett munkaügyi kapcsolatok feltételeit a központi költségvetésből és az elkülönített állami pénzalapokból nyújtott támogatások többségénél érvényesíteni kell. Ezért indokolt az államháztartásról szóló 1992. évi XXXVIII. törvény (a továbbiakban: Áht.) szabályait a rendezett munkaügyi kapcsolatok általános, törvényi szinten szabályozandó feltételeit meghatározó alapvető rendelkezésekkel kiegészíteni.

-----STARTING---POINT---RESZLETES---

Az 1. §-hoz

A munkaügyi kapcsolatok szélesebb körére terjeszti ki azt a feltételrendszert, melyeknek a támogatást igénylő munkáltatóknak meg kell felelniük annak érdekében, hogy támogatásban részesüljenek. Célszerű a rendezett munkaügyi kapcsolatok feltételeit egy jogszabályban, törvényi szinten szabályozni, részben jogalkotási garanciák, részben pedig a jogalkalmazás gyakorlatának egyszerűsítése céljából.

Lehetővé teszi azt, hogy az igénybe vett támogatás kedvezményezettjétől - amennyiben utólag kerül megállapításra, hogy a támogatás igénylésének időpontjában nem felelt meg a rendezett munkaügyi kapcsolatok Áht.-ben meghatározott feltételeinek - visszakövetelhető legyen a támogatás. A szabályt - amellett, hogy az egyes támogatásokra vonatkozó jogszabályok a visszakövetelés részletes szabályait megállapítják - az Áht. szabályai közé szükséges beilleszteni, annak érdekében, hogy az a különböző támogatások esetében egyaránt alkalmazható legyen.

A 2. §-hoz

Az állami támogatásokra általában vonatkozó törvényi rendelkezések között indokolt felhatalmazást adni a munkaügyért felelős miniszter számára végrehajtási rendelet megalkotására, mely alapján megállapíthatja a feltételek igazolására alkalmas iratok körét.

A 3. §-hoz

A társadalmi szervezetek által használt állami tulajdonú ingatlanok jogi helyzetének rendezéséről szóló 1997. évi CXLII. törvény módosítása - jobb híján - ide került.

-----STARTING---POINT---VEGE---

A 4. §-hoz

A törvény 2006. január 1-jén lépett hatályba, a könnyítő feltételeket tartalmazó átmeneti rendelkezések 2008. január 1-jéig alkalmazhatók.