2011. évi CLXXXVI. törvény indokolása

Esztergom Város Önkormányzata egyes intézményeinek átvételéről

-----STARTING---POINT---ALTALANOS--- 

Esztergom Város Önkormányzata számos, alap- és középfokú közszolgáltatást, kötelező és önként vállalt feladat-ellátást biztosító intézményt tart fenn. Az intézmények működtetéséhez azonban az önkormányzat nem rendelkezik megfelelő költségvetési forrással. A kialakult helyzet mára már a feladatellátást veszélyezteti, akadályozza és hátrányosan érinti az ellátottak, a szolgáltatást igénybe vevő polgárok érdekeit. Az önkormányzat által felhalmozott adósság miatt a gyermekintézményekben és a szociális központban veszélybe került a közétkezetés.

Az önkormányzattal szemben a hitelezők 2011. évben már adósságrendezési eljárást is indítottak, amelyet a bíróság 2011. augusztus 1-jei végzésében nyilvánított befejezetté.

Jelen törvény célja, hogy az önkormányzat nem kötelező, korábban a megyei önkormányzattól átvett, valamint középszintű közszolgáltatást nyújtó intézményei állami irányítás alá kerüljenek, és ezzel az intézményekben a feladatellátás, az állampolgárok, ellátottak számára nyújtott szolgáltatás biztosított legyen és ne függjön Esztergom városa fizetőképességének alakulásától. Az intézményátvétel összhangban van az Országgyűlés 2011. november 21-i ülésnapján elfogadott, a megyei önkormányzatok konszolidációjáról, a megyei önkormányzati intézmények és a Fővárosi Önkormányzat egyes egészségügyi intézményeinek átvételéről szóló törvénnyel is, amely meghatározott feladatok ellátását és a megyei önkormányzatok által fenntartott intézményeket állami irányítás alá rendeli.

A megvalósuló intézkedés eredményeként a helyi önkormányzat a kötelező feladatainak ellátása tekintetében nagyobb mozgástérrel bír, a rendelkezésre álló kapacitásait a fenntartásában maradó intézmények működtetésének és egyéb kötelező feladatai ellátásának biztosítására fordíthatja.

-----STARTING---POINT---RESZLETES---

Az 1. §-hoz

A rendelkezés általánosságban rendezi Esztergom város intézményeinek átvételét.

A 2. §-hoz

A törvény általános jogutódként a Magyar Államot rögzíti. Az intézmények és vagyonelemek átvétele a törvény erejénél fogva 2012. január 1-jével megtörténik.

A 3-4. §-hoz

Az átvett vagyonhoz kapcsolódó tulajdonosi jogok gyakorlója az MNV Zrt., míg a törvény alapján vagyonkezelő a Kormány által rendeletben kijelölt szerv, valamint - egészségügyi intézmények tekintetében - a kijelölt szerv.

A törvény az eljárás megkönnyítése érdekében széles körben díj- és illetékmentességet biztosít.

Az 5. §-hoz

A törvény rögzíti a felek együttműködési kötelezettségét.

A 6-7. §-hoz

A törvény ezen szakaszai az egészségügyi szolgáltatók átvételével kapcsolatos speciális szabályokat határozzák meg.

A 8-9. §-hoz

Az intézmények fenntartói jogainak gyakorlására a törvény a Kormány által rendeletben kijelölt szervet jelöli ki az egészségügyi intézmények kivételével, amelyeknek fenntartója később kijelölt szerv.

A 10. §-hoz

A feladatok ellátását biztosító vagyon védelme érdekében a törvény teljes elidegenítési és terhelési tilalmat határoz meg az intézmények vagyonához kapcsolódóan az átvétel időpontjáig.

A 11-12. §-hoz

A rendelkezés a Kormány által rendeletben kijelölt szervhez kapcsolódóan rendezi az intézményátvétel során felmerülő munkajogi jogutódlási kérdéseket.

A 13. §-hoz

Felhatalmazó rendelkezések.

A 14. §-hoz

Mivel a törvény a megyei önkormányzatok konszolidációjáról, a megyei önkormányzati intézmények és a Fővárosi Önkormányzat egyes egészségügyi intézményeinek átvételéről szóló 2011. évi CLIV. törvény 38. § (2) bekezdésében foglaltakat ismétli meg, így a párhuzamos szabályozást előzi meg a törvény.

-----STARTING---POINT---VEGE---

A 15. §-hoz

Hatálybaléptető rendelkezések.

A 16. §-hoz

A közoktatási törvény módosítása biztosítja az oktatási intézményekre vonatkozó fenntartói jogutódlást kizáró rendelkezések alóli mentességet.

A 17. §-hoz

A megyei intézményátvétellel összefüggésben a megyei közgyűlés hivatalából, valamint a gazdasági ellátó szervezetekből átkerülő közalkalmazottak, valamint köztisztviselők esetében rendezi azt az esetet, amikor az átvevő munkáltató a közalkalmazott, valamint köztisztviselők foglalkoztatásához nem járul hozzá.

A Kormány által rendeletben kijelölt szerv, valamint az átvett intézmények 2012. évi költségvetésének az előkészítésében a megyei önkormányzat közgyűlése hivatalának foglalkoztatottai közreműködését írja elő.

A 18. §-hoz

Pontosítja a MÖKtv. egyes rendelkezéseit, így az értelmező rendelkezések között a funkcionális feladat fogalmát is.

Kiterjeszti az ÁFA-mentesség körét arra az esetre is, amikor az intézményi konszolidációval összefüggésben egyes intézmények nem állami tulajdonba, vagy állami fenntartásba kerülnek át.

A színházak és az előadóművészeti szervezetek települési önkormányzat részére történő átadása esetére az ingó és ingatlan vagyon átruházásának ingyenességét mondja ki.

A MÖKtv. alapján a megyei önkormányzatoknak az év végéig fel kell mondaniuk a társulási megállapodásaikat. A közoktatásról szóló 1993. évi LXXIX. törvény 89/B. § (10) bekezdése értelmében a szakképzés-szervezési társulásból való kilépésre vonatkozó szándékát legalább egy tanítási évvel korábban be kell jelenteni. A módosítás a két törvény rendelkezései közötti ellentmondást oldja fel azzal, hogy a bejelentési kötelezettséget ebben a MÖKtv. esetében nem kell alkalmazni.

A 19. §-hoz

A Kjtv. módosításával a törvény rendezi a Kormány által rendeletben kijelölt szerv vezetője, valamint vezető-helyettese illetményének meghatározását, valamint meghatározza a fővárosi és megyei kormányhivatal főigazgatójának, igazgatójának illetményét.