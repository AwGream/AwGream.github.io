2021. évi CXXIX. törvény végső előterjesztői indokolása

az egyes egészségügyi, egészségbiztosítási és gyógyszerészeti tárgyú, valamint kapcsolódó törvények jogharmonizációs és egyéb célú módosításáról

-----STARTING---POINT---ALTALANOS--- 

A módosítások a koherens jogi környezet megteremtését, valamint a jogrendszeri illeszkedést célozzák, és jogharmonizációs, deregulációs jellegű, illetve a jogalkalmazást segítő, valamint technikai jellegű változtatásokat tartalmaznak.

Az új európai uniós orvostechnikai szabályozás 2017. május 25-én lépett hatályba, amelyet az in vitro diagnosztikai orvostechnikai eszközök vonatkozásában 2022. május 26-ától kell teljeskörűen alkalmazni. Az uniós rendeleti szint közvetlenül hatályosul, ezért átültetést nem igényel, ugyanakkor a rendelet által nem szabályozott, tagállami hatáskörben hozott - általában eljárási − szabályokat meg kell feleltetni pl. az új fogalmak vagy eljárások, de akár csak a hivatkozások tekintetében is. Az orvostechnikai (nem in vitro, tehát magán az emberen és nem emberi mintán alkalmazott) eszközök esetében a 2021. május 26-ától való alkalmazás okán ez már megtörtént.

A szociális igazgatásról és szociális ellátásokról szóló 1993. évi III. törvény (a továbbiakban: Szt.) értelmében átmeneti elhelyezést nyújtó intézmény - az éjjeli menedékhely és a hajléktalan személyek átmeneti szállása kivételével - 2022. december 31-éig működhet. A rendelkezés hatálybalépése óta eltelt időben azonban több fenntartó jelezte, hogy a 2023-ig megvalósítandó átalakulási kötelezettség teljesítése aránytalan nehézséget okozna. A fenntartói jelzéseket mérlegelve indokolt az Szt. 138. § (4) bekezdése szerinti átalakulási kötelezettséget előíró szabály hatályon kívül helyezése.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján kerül közzétételre.

-----STARTING---POINT---RESZLETES---

Az 1-2. §, 21. §-hoz

A szociális igazgatásról és szociális ellátásokról szóló 1993. évi III. törvény 2016. december 22. napján hatályba lépett módosítása értelmében átmeneti elhelyezést nyújtó intézmény - az éjjeli menedékhely és a hajléktalan személyek átmeneti szállása kivételével - 2022. december 31-éig működhet.

A fenti rendelkezés indoka a profiltisztítás és a szolgáltatások igénybevételének rugalmasabbá tétele volt, azzal, hogy az átmeneti ellátást igénylő ellátottak számára a tartós bentlakásos elhelyezési formák keretein belül biztosítani kell továbbra is az átmeneti ellátást, határozott időre kötött megállapodással.

A rendelkezés hatálybalépése óta eltelt időben azonban több fenntartó jelezte, hogy a 2023-ig megvalósítandó átalakulási kötelezettség teljesítése aránytalan nehézséget okozna. A fenntartói jelzéseket mérlegelve indokolttá vált az Szt. 138. § (4) bekezdése szerinti átalakulási kötelezettséget előíró szabály hatályon kívül helyezése.

A szabályozás hatályon kívül helyezésével egyúttal szükséges az átmeneti elhelyezést nyújtó intézmények szabályozását 2023. január 1-től hatályon kívül helyező rendelkezések hatályba nem léptetése.

Annak érdekében, hogy ne érje hátrány azon intézményeket, melyeknél az átalakulási kötelezettség megszüntetésekor már folyamatban van az átalakulás, átmeneti szabályként szükséges meghatározni, hogy az átalakulást megelőzően befogadott férőhelyszámuk erejéig a törvény erejénél fogva befogadottnak minősülnek.

A 3-13. §, 15. § (1), (3), (5) és (6) bekezdéshez

Az új európai uniós orvostechnikai szabályozás 2017. május 25-én lépett hatályba, amelyet az in vitro diagnosztikai orvostechnikai eszközök vonatkozásában 2022. május 26-ától kell teljeskörűen alkalmazni. Az uniós rendeleti szint közvetlenül hatályosul, ezért átültetést nem igényel, ugyanakkor a rendelet által nem szabályozott, tagállami hatáskörben hozott - általában eljárási − szabályokat meg kell feleltetni pl. az új fogalmak vagy eljárások, de akár csak a hivatkozások tekintetében is. Az orvostechnikai (nem in vitro, tehát magán az emberen és nem emberi mintán alkalmazott) eszközök esetében a 2021. május 26-ától való alkalmazás okán ez már megtörtént.

A 14. §-hoz

A cégérték megállapítására vonatkozó pontosító szabályozást tartalmaz.

A 15. § (4) bekezdéshez

A népegészségügyi hatóság számára a közétkeztetés tárgyú közbeszerzések tekintetében alkalmazandó eljárások sajátos szabályairól szóló kormányrendelet a közétkeztetők minősítésére vonatkozóan feladatot állapít meg. A feladat végrehajtásához a közétkeztetésre vonatkozó táplálkozás-egészségügyi előírásokról szóló miniszteri rendeletben ezzel kapcsolatos szabályozás elhelyezése szükséges, amelyhez a törvény - közétkeztetés rendeletre vonatkozó - felhatalmazó rendelkezését módosítani kell.

A 16. §-hoz

A módosító javaslat azt szolgálja, hogy a közgyógyellátás keretében rendelhető gyógyszerek körét az egészségügyért felelős miniszter rendeletében meghatározott támogatási szempontok figyelembevételével az Országos Gyógyszerterápiás Tanács határozza meg.

A 17. §-hoz

A csomagküldéssel kapcsolatos rendelkezések pontosítását tartalmazza.

A 18. §-hoz

A 16. §-ban foglaltakhoz kapcsolódóan felhatalmazó rendelkezést tartalmaz.

A 19. §-hoz

Gyógyszerészszakmai szervezet javaslatára a betegbiztonság érdekében javasolt módosítás.

A 20. §-hoz

A jogszabályok közötti összhang megteremtése érdekében szükséges módosítás.

-----STARTING---POINT---VEGE---

A 22. §-hoz

Hatályba léptető rendelkezés.

A 23. §-hoz

Jogharmonizációs záradékot tartalmaz.