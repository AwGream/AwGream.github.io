2017. évi CC. törvény indokolása

az elektronikus ügyintézés és a bizalmi szolgáltatások általános szabályairól szóló 2015. évi CCXXII. törvény módosításáról

-----STARTING---POINT---ALTALANOS--- 

Az elektronikus ügyintézés és a bizalmi szolgáltatások általános szabályairól szóló 2015. évi CCXXII. törvény értelmében 2018. január 1-jétől a törvény hatálya alá tartozó, széles körű szervi hatállyal megindul az elektronikus ügyintézés biztosítása. A természetes személy ügyfelek jogosultak, a gazdálkodó szervezetek, jogi képviselők kötelezettek lesznek az elektronikus kapcsolattartásra.

Ugyan az e-ügyintézés biztosításához szükséges szabályozott és központi elektronikus ügyintézési szolgáltatások készen állnak, azonban nem garantálható, hogy egyes szervek ezen szolgáltatásokhoz való csatlakozása eléri azt a szintet, hogy zökkenőmentesen tudja az ügyeket elektronikusan vinni.

Erre figyelemmel a feltételek biztosítására önhibájukon kívül nem kész szerveket a Kormány rendeletben közzéteszi; ezen szervek esetében nincs lehetőség elektronikus kapcsolattartásra, a szervek felé hagyományos kapcsolattartásra lesz lehetőség.

-----STARTING---POINT---RESZLETES---

Az 1. §-hoz

A rendelkezés biztosítja, hogy a Kormány rendeletet hozhasson az elektronikus ügyintézés feltételeit önhibájukon kívül teljesíteni nem tudó szervekről (önhibán kívüli akadályozottság). A rendelkezés értelmében e szervekkel nincs lehetőség elektronikus kapcsolattartásra kivéve azon ügyekben, ahol ezt mégis vállalni tudja. Ilyen akadályozottság esetén az elektronikus kapcsolattartásra köteles ügyfelet (ideértve a képviselőjét, jogi képviselőjét) elektronikus kapcsolattartásra nem kötelezettnek kell tekinteni.

-----STARTING---POINT---VEGE---

A 2. §-hoz

Hatályba léptető rendelkezést tartalmaz. A 2018. január 1-jei kötelező alkalmazási szabály előtt feltétlenül hatályba kell léptetni a módosítást arra figyelemmel, hogy a Kormány rendelete megszülethessen.