2013. évi CXCVI. törvény indokolása

a szövetkezeti hitelintézetek integrációjával kapcsolatos egyes törvények módosításáról

-----STARTING---POINT---ALTALANOS--- 

A törvény elsődleges célja a szövetkezeti hitelintézetek integrációjáról és egyes gazdasági tárgyú jogszabályok módosításáról szóló 2013. évi CXXXV. törvény (a továbbiakban: Szhitv.) módosításával a szövetkezeti hitelintézetekre vonatkozó speciális szabályozás egyetlen törvénybe összevonása, és ezzel egyetlen kódexben egyesítése.

A szövetkezeti hitelintézetekre vonatkozó speciális, a szövetkezetekről szóló 2006. évi X. törvénytől (illetve a Polgári Törvénykönyvről szóló 2013. évi V. törvénytől) eltérő szabályokat eddig a hitelintézetekről és a pénzügyi vállalkozásokról szóló 1996. évi CXII. törvény (a továbbiakban: Hpt.) és az Szhitv. tartalmazta. A Hpt. elsősorban a szövetkezeti hitelintézetek alapításának és belső működésének, tagsági viszonyainak az általános szabályoktól eltérő vonatkozásait szabályozta, az Szhitv. pedig a szövetkezeti integráció szervezeteit, azaz az Integrációs Szervezetet és a Takarékbank Zrt.-t.

Jelen törvény koncepciója szerint ezek a különös rendelkezések egyetlen törvényben, az Szhitv.-ben kapnak helyet, ezzel elősegítve a szabályozási rendszer egyértelműségét és átláthatóságát.

A törvény ezzel egyidejűleg átvezeti a koncepció érvényesülése érdekében a szükséges módosításokat a Hpt. szövegén, valamint pontosító rendelkezéseket tartalmaz az Szhitv. eddig hatályos rendelkezései vonatkozásában, tükrözve a törvény hatálybalépése óta eltelt időszak tapasztalatait.

A törvény az Európai Parlament és a Tanács 2013. június 26-i 575/2013/EU rendelete (a hitelintézetekre és befektetési vállalkozásokra vonatkozó prudenciális követelményekről és a 648/2012/EU rendelet módosításáról) 10. cikkének megfelelő nemzeti szabályozást tartalmaz, ami a Szhitv. 1. § (5) bekezdése első mondatának módosítását is megkívánja. Egyebekben a törvény részben a Szhitv. átmeneti rendelkezéseit (a 19-20. §-t) módosítja, illetve a 15. és a 17. §-hoz illeszt a szövetkezeti hitelintézetek működésére vonatkozó részletszabályokat.

-----STARTING---POINT---RESZLETES---

Az 1. §-hoz

A törvény preambulumát módosítja.

A 2. §-hoz

A törvény hatálybalépése óta hatályba lépett az Európai Parlament és a Tanács 2013. június 26-i 575/2013/EU rendelete (a hitelintézetekre és befektetési vállalkozásokra vonatkozó prudenciális követelményekről, ezért szükséges a Szhitv. 1. § (5) bekezdése első mondatának módosítása.

A 3. §-hoz

Világossá teszi, hogy az Integrációs Szervezet intézményvédelmi fellépése során - különböző válságmenedzselési intézkedések végrehajtását követően - milyen esetben szerezhet tulajdont a szövetkezeti hitelintézetekben, illetve a Takarékbankban, és a törvényi határidőt követően elsődlegesen a már meglévő tagoknak értékesíti a tőkeemeléssel szerzett tulajdonrészt.

A 4. §-hoz

Egyértelművé teszi, hogy a Takarékbank Zrt. egyéb részvényeseit a törvény nem korlátozza jogaik gyakorlásában.

Az 5. §-hoz

A rendelkezés arra mutat rá, hogy a 2006/48/EK irányelvből, illetve az 575/2013/EU rendeletből fakadó utasítási jogokkal kapcsolatban, illetve a törvény más rendelkezéseivel kapcsolatban az érintett szövetkezeti hitelintézeteknek milyen körben, milyen jogorvoslati jogai vannak. Ezen kívül beilleszt egy kumulációs szabályt is.

A 6. §-hoz

A törvény a szövetkezeti hitelintézetek prudens működése érdekében további, a belső működéssel összefüggő jogosítványokkal ruházza fel a Takarékbank Zrt.-t, amelyekre a törvény hatálybalépése óta eltelt idő tapasztalatai alapján szükség van a törvény célja megvalósítása érdekében.

A 7. §-hoz

A törvény kiegészíti a megszűnő intézményvédelmi alapok jogutódlásával kapcsolatos rendelkezéseket. A törvény hatálybalépése óta eltelt időszakban világossá vált, hogy a jogutódlás szabályszerű megvalósítása érdekében további, a tisztségviselőkkel szemben alkalmazható szankciókra van szükség. Másrészről a törvény egyértelmű időpontot rögzít a hatáskörrel rendelkező és illetékes bíróság azon kötelezettsége vonatkozásában, mely szerint köteles törölni a megszűnő intézményvédelmi alapot a társadalmi szervezetek nyilvántartásából.

A 8. §-hoz

A törvény a kifejezetten a szövetkezeti hitelintézetekre vonatkozó, a Hpt.-ben elhelyezett rendelkezéseket az Szhitv.-be emeli át a szabályozás egységessége érdekében.

A törvény csak apró kiegészítéseket és pontosításokat hajt végre a Hpt.-ben található hatályos szabályozáson. Így különösen egyértelművé teszi a szavatoló tőke vonatkozásában az Integrációs Szervezet által konszolidált alapon megállapított szint jelentőségét, valamint a tagok részére nyújtott kölcsönök és üzletpolitikai kedvezmények vonatkozásában állapít meg új szabályokat.

A törvény a szövetkezeti hitelintézet működési engedélyének visszavonása esetére a betétállománynak a Takarékbank Zrt. általi biztonságos átvétele érdekében rögzít szabályokat.

A 9-10. és a 14. §-hoz

A törvény az Szhitv. hatálybalépése óta eltelt időszak tapasztalatait felhasználva állapít meg új szabályokat illetve a már végrehajtott rendelkezéseket dereguláló (törlő) szabályokat tartalmaz így pl. a 6. § (3) bekezdésébe foglalt rendelkezések részben törölt bekezdéseket váltanak fel.

A 11. §-hoz

A törvény az Szhitv. hatálybalépése óta eltelt időszak tapasztalatai alapján további részletes szabályokat fogalmaz meg.

A 17/P. § a reform során bevezetett, a kilépő tag számára a bent maradóknál kedvezőbb helyzetet teremtő rendelkezést a szövetkezeti törvény rendelkezéseivel hozza egy szintre, mivel látható, hogy a tagok nem kívánták elhagyni a szövetkezeti hitelintézeteket.

Ennek keretében részletezi az egyetemleges felelősségre, a kilépési eljárásra vonatkozó szabályokat. Rögzíti továbbá, hogy a 2013. év vonatkozásában az Integrációs Szervezet nem köteles közgyűlést tartani, erre ugyanis a szövetkezeti hitelintézetei integráció létrejötte miatt eltelt idő következtében már nem lenne lehetőség.

A 12. §-hoz

Technikai jellegű rendelkezéseket tartalmaz.

A 13. §-hoz

Célszerűnek látszik az Szhitv. módosításával egyidejűleg a már teljesítésbe ment rendelkezések hatályon kívül helyezése.

A 14. §-hoz

A 14. §-ban a jogalkotó módosítja az Integrációs Szervezet alapszabályát, illetve bizonyos strukturális rendelkezések módosítását a jogalkotó hatáskörébe von.

A 15-23. §-hoz

A törvény az Szhitv.-ben megvalósuló egységes szabályozás következtében deregulálja a Hpt. azon rendelkezéseit, amelyek speciálisan a szövetkezeti hitelintézetekre vonatkozó szabályokat állapítottak meg. A Hpt. azonban háttérjogszabályként továbbra is érvényesül a szövetkezeti hitelintézetek vonatkozásában az általuk folytatott tevékenységre tekintettel.

A 24-25. §-hoz

A két szakasz az Szhitv. teljesédesbe menő és a Hpt. hatályon kívül kerülő rendelkezéseit sorolja fel.

A 26. §-hoz

E rendelkezés világossá teszi arra a kérdésre a választ, hogy a Szövetkezeti Hitelintézetek Integrációs Szervezete nem alanya a közbeszerzésnek, aminek mögöttes indoka az, hogy nem tartozik a közbeszerzési törvény céljai szerint a közbeszerzési törvény hatálya alá (nem állami tulajdonú, hanem állami tagsággal működő szervezet, célja a magántulajdonú szövetkezeti rendszer működésének koordinálása).

A 27-28. §-hoz

A rendelkezés a törvény hatálybalépésével egyidejűleg a köztulajdonban álló gazdasági társaságok takarékosabb működésről szóló 2009. évi CXXII. törvényt módosítja. A fenti módosított rendelkezés értelmében, amennyiben A gazdasági társaságnak tulajdonosa 49-51%-os mértékben B és C gazdasági társaság, melyek közül B gazdasági társaságban D közalapítvány 75%, C gazdasági társaságban D közalapítvány 5% részesedéssel rendelkezik. Eszerint D közalapítványnak az A gazdasági társaságban 49%-os befolyása van a B társaságon, míg 25,5% C gazdasági társaságon keresztül, mely azt jelenti, hogy a közalapítvány többségi befolyása nem állapítható meg, hiszen a két közvetett tulajdonlás (49%, ill. 25,5%) nem adódik össze.

A 29. §-hoz

A rendelkezés előrébb sorolja a felszámolási eljárásban a betétvédelmi és az intézményvédelmi alap követelését az egyéb követeléseknél figyelemmel ezek közérdekű céljaira.

A 30. §-hoz

A törvénymódosítás nyomán a Szövetkezeti Hitelintézetek Integrációs Szervezetét és a Szövetkezeti Hitelintézetek Tőkefedezeti Alapját nyilvántartásba veszi a székhelyük szerint illetékes bíróság.

-----STARTING---POINT---VEGE---

A 31. §-hoz

A rendelkezés megállapítja a törvény hatálybalépési időpontját.