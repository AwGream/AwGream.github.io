1998. évi LVI. törvény

a hadigondozásról szóló 1994. évi XLV. törvény módosításáról

-----STARTING---POINT---ELEJE---

1. § A hadigondozásról szóló 1994. évi XLV. törvény (a továbbiakban: Hdt.) 10. §-a helyébe az alábbi rendelkezés lép:

„10. § (1) Az a hadirokkant, hadiözvegy, volt hadiárva, volt hadigyámolt és volt hadigondozott családtag, akinek a korabeli hadigondozó hatóság által megállapított pénzellátását 1944. december 22-ét követően politikai okból megszüntették, vagy szüneteltették, illetve ilyen ellátás iránti kérelmét politikai okból elutasították, az elmaradt pénzellátás kompenzálására egyösszegű térítésre jogosult. Meg kell állapítani az egyösszegű térítést annak a hadirokkantnak és hadiözvegynek, akinek hadigondozotti igényjogosultsága 1991. december 31-e előtt fennállt, de számára pénzellátást ezen időpontot követően állapítottak meg. A pénzellátás politikai okból történő megszüntetése, szüneteltetése, illetve elutasítása bizonyítására dokumentumok hiányában a kérelmező írásos nyilatkozata elfogadható.

(2) A térítés mértéke:

 

 I. járadékosztályba sorolt hadirokkant esetén

 250 000 Ft,

 

 II. járadékosztályba sorolt hadirokkant esetén

 200 000 Ft,

 

 III. járadékosztályba sorolt hadirokkant esetén

 150 000 Ft,

 

 IV. járadékosztályba sorolt hadirokkant esetén

 100 000 Ft,

 

 V. járadékosztályba sorolt hadirokkant, valamint a hadiözvegy esetén

 75 000 Ft,

 

 volt hadiárva, volt hadigyámolt és a volt hadigondozott családtag részére

 50 000 Ft.

(3) A hadirokkant részére kifizetett egyösszegű térítés összege a hadirokkant járadékosztályba sorolásának változására tekintettel nem módosítható.

(4) Volt hadiárva, akit szülője halála miatt, volt hadigyámolt, akit szülője hadirokkantsága miatt, volt hadigondozott családtag, akit unokája, gyermeke vagy testvére halála miatt hadiárvaként, hadigyámoltként, illetve hadigondozott családtagként az 1933. évi VII. tc. alapján hadigondozásba vettek.”

2. § A Hdt. 29. §-ának (1) bekezdése helyébe az alábbi rendelkezés lép:

„(1) Ez a törvény a kihirdetése napját követő 4. hónap 1. napján lép hatályba, azonban a volt hadiárvák részére a 10. § alapján megállapított egyösszegű térítés folyósítása 1995. január 1-jétől esedékes. A törvény rendelkezéseit a folyamatban lévő ügyekben is alkalmazni kell.”

-----STARTING---POINT---VEGE---

3. § Ez a törvény 1999. január 1-jén lép hatályba, rendelkezéseit a folyamatban lévő ügyekben is alkalmazni kell.