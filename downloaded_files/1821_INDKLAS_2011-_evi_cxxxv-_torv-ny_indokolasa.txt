2011. évi CXXXV. törvény indokolása

a kereskedelemről szóló 2005. évi CLXIV. törvény módosításáról

-----STARTING---POINT---ALTALANOS--- 

A helyi termelői piacok az utóbbi években nem fejlődtek, mivel a vásárok és piacok szabályozása és engedélyezési eljárása jelentős többlet terhet rótt az ilyen jellegű kis piacokat üzemeltetőkre.

Annak érdekében, hogy a régi hagyományok feléledjenek, továbbá, hogy a lakosság friss, helyi élelmiszerekhez jusson hozzá, szükség van a helyi termelői piacok létrejöttére, terjedésére, működésük egyszerűbb szabályozására.

A törvény fogalmi rendszere a vásárok és piacok fogalmát különbözteti meg, s ezek további szakmai bontását a törvény felhatalmazása alapján készült Kormány rendeletre bízza.

A módosított törvény 6/A. §-a a piacok teljességére írja elő az engedélyezési kötelezettséget. Tekintettel arra, hogy a helyi termelői piacok létrehozása a hazai termelők és fogyasztók érdekében egyaránt indokolt, s a jelenlegi engedélyezési rendszer, valamint az ahhoz kapcsolódó rendkívül szigorú feltételek miatt nem képesek hatékonyan működni, létrejönni, ezért szükséges e piacok tekintetében az engedélyezési rendszer feloldása, bejelentési kötelezettségre történő enyhítése.

Ez csak a törvény módosításával érhető el oly módon, hogy a törvény egyrészt meghatározza a helyi termelői piac fogalmát, s engedélyezési eljárás helyett bejelentésre változtatja a helyi termelői piac működtetésével kapcsolatos szabályozást.

-----STARTING---POINT---RESZLETES---

Az 1. §-hoz

Az általános indokolásban vázolt cél eléréshez szükséges a Kertv. 2. §-ába a helyi termelői piac fogalmát beilleszteni, új 5a. ponttal.

A 2. §-hoz

A szakasz a Kertv. 6/A. §-át módosítja oly módon, hogy a helyi termelői piac a többi piactól eltérően a kereskedelmi hatóságnak történő bejelentéssel üzemeltethető.

A 3-4. §-hoz

Az, hogy a helyi termelői piacok nem engedélyhez, hanem bejelentéshez kötöttek, a Kertv. egyes további szabályainak módosítását is igényli, a 3-4. § ezt rendezi.

-----STARTING---POINT---VEGE---

Az 5. §-hoz

A törvény hatálybalépését 2012. január 1-jében határozza meg, mivel a törvény módosításához a megvalósulás érdekében egy azonos hatálybalépési határidővel tartozik a kormányrendelet módosítása. Így mindkét jogszabály azonos határidővel lép hatályba, amely a kereskedelmi hatóság számára is lehetővé teszi a megfelelő felkészülést.

Tekintve, hogy a törvény 6/G. §-a a jegyző által vezetett nyilvántartásokra tartalmaz rendelkezéseket, a helyi termelői piacok tekintetében ennek módosítása is szükséges, továbbá a felhatalmazó rendelkezések a 12. § (1) bekezdésében foglaltakat is értelemszerűen módosítani kell a helyi termelői piacokkal kapcsolatban történt változások miatt.