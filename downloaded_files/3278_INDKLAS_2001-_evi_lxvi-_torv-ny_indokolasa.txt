2001. évi LXVI. törvény indokolása

az Andrássy Gyula Budapesti Német Nyelvű Egyetem állami elismeréséről

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

Az Andrássy Gyula Budapesti Német Nyelvű Egyetem (a továbbiakban: Egyetem) elsősorban magas szintű, idegen nyelvű szakirányú továbbképzést folytat.

A törvény az intézmény sajátos vonásaira - így különösen az egyetem hátterét jelentő európai együttműködés sajátosságaira - tekintettel rögzíti az egyetem létesítő és fenntartó szervét, amely a Kormány által felsőoktatási célokra létrehozott Budapesti Német Nyelvű Egyetemért Közalapítvány (a továbbiakban: Közalapítvány).

A törvény által nem szabályozott kérdésekben az Egyetem működésére a nem állami egyetemekre vonatkozó általános szabályokat kell alkalmazni. A fenti szabályok alkalmazását az indokolja, hogy a Közalapítvány állami felsőoktatási intézményt nem alapíthat. Az Egyetem nem állami felsőoktatási intézményi jellegét erősíti, hogy a létesítő Közalapítvány nem függhet az alapító államhatalmi testülettől.

A 2. §-hoz

Az intézmény speciális működési feltételeire tekintettel a törvény szerint az intézményre abban az esetben is a felsőoktatásról szóló 1993. évi LXXX. törvénynek (a továbbiakban: Ftv.) a nem állami felsőoktatási intézményekre vonatkozó rendelkezéseit kell alkalmazni, ha az intézmény alapképzést nem folytat, illetve a nem állami felsőoktatási intézményekre vonatkozó, az Ftv. 3. §-ában előírt egyéb feltételeknek nem felel meg. Az Ftv. 3. §-ában meghatározott törvényi feltételekhez képest a törvény az egyetemként történő működéshez korlátozottabb feltételeket állapít meg, nevezetesen az intézmény egy tudományterületen, több szakon legyen alkalmas a szakirányú továbbképzésre.

-----STARTING---POINT---VEGE---