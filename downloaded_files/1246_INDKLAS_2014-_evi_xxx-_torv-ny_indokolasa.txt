2014. évi XXX. törvény indokolása

egyes törvényeknek a belügyminiszter feladat- és hatáskörével összefüggő módosításáról

-----STARTING---POINT---ALTALANOS--- 

A törvény célja, hogy a Kormány döntéseként a belügyminiszterhez került kormányzati feladat- és hatásköröket figyelembe véve a szükséges törvénymódosításokat elvégezze.

-----STARTING---POINT---RESZLETES---

Az 1., az 5-6-hoz és 11. §-hoz

A büntetés-végrehajtással összefüggő párfogó felügyelői feladatok megszervezése és irányítása a belügyminiszter hatáskörébe került. Ennek megfelelően szükséges a büntetés-végrehajtási szervezetről szóló törvényben ezen új feladat megjelenítése. Ezzel a változással összhangban a kapcsolódó törvények módosítása is indokolt.

A 2-3. és a 7-9. §-hoz

Az anyakönyvi eljárásról szóló 2010. évi I. törvény számos egyedi ügyben telepít döntési hatáskört miniszteri szintre. E hatáskörök címzettje az anyakönyvi ügyekért felelős miniszter. A törvényi szinten történő hatáskör-telepítés azonban a Kormányt korlátozza szervezetalakítási szabadságában. A törvény a hatáskörök címzettjének meghatározását kormányrendeleti szintre utalja, és elvégzi e módosítást az anyakönyvi eljáráshoz kapcsolódó törvényekben is.

A 4. és a 10. §-hoz

A törvény egyrészről módosítja a foglalkoztatás elősegítéséről és a munkanélküliek ellátásáról szóló 1991. évi IV. törvényt oly módon, hogy a munkanélküliség visszaszorítása érdekében eszközként nevesíti a közfoglalkoztatás szervezését. Annak érdekében, hogy a lehetséges szervezet átalakítás ne igényeljen későbbi törvénymódosítást, a közfoglalkoztatásról és a közfoglalkoztatáshoz kapcsolódó, valamint egyéb törvények módosításáról szóló 2011. évi CVI. törvény munkaügyi kirendeltséghez és munkaügyi központhoz feladatot telepítő szabálymódosítása is megtörténik azzal, hogy a törvény az eljáró szerveket általános megnevezéssel tartalmazza.

-----STARTING---POINT---VEGE---

A 12. §-hoz

A törvény hatálybalépéséhez kapcsolódó rendelkezéseket állapítja meg annak figyelembevételével, hogy kellő idő maradjon a feladat- és hatásköri változásokra való felkészülésre.