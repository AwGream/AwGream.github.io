2012. évi CLVIII. törvény indokolása

a nyugdíjreform és adósságcsökkentő alapról, és a szabad nyugdíjpénztár-választás lebonyolításával összefüggő egyes törvénymódosításokról szóló 2010. évi CLIV. törvény módosításáról és az állami vagyonról szóló 2007. évi CVI. törvény módosításáról

-----STARTING---POINT---ALTALANOS--- 

A Nyugdíjreform és Adósságcsökkentő Alapról, és a szabad nyugdíjpénztár-választás lebonyolításával összefüggő egyes törvénymódosításokról szóló 2010. évi CLIV. törvény (a továbbiakban: Atv.) előírja, hogy az Alap eszközeit kizárólag e törvényben meghatározott célokra lehet fordítani.

Tekintettel arra, hogy az állami vagyon kezeléséért a Magyar Nemzeti Vagyonkezelő Zrt. (a továbbiakban: MNV) felel, célszerű megteremteni a lehetőségét, hogy bizonyos eszközök egy kézben, az MNV vagyonkezelésében legyenek - azzal, hogy a végső cél, az államadósság csökkentése, ne sérüljön.

-----STARTING---POINT---RESZLETES---

Az 1-2. §-hoz

Az átláthatóság érdekében az MNV Zrt. a törvény szerint biztosítja a rábízott állami vagyonon belül az Alaptól átkerült vagyonelemek elkülönült nyilvántartását. Az átkerült vagyonelemek értékesítéséből és hasznosításából származó bevételek is az állam közvetlen bevételei, így e pénzeszközök közvetlenül lehetőséget adnak az államadósság csökkentésére. Az államadósság csökkenését szolgáló műveleteket a vagyongazdálkodással foglalkozó MNV Zrt. nem tud végrehajtani, az az Államadósság Kezelő Központ Zrt. feladata.

A módosítás megteremti a lehetőségét, hogy az Alap egyes eszközeit az állam (illetve a nevében eljáró MNV Zrt.) részére térítésmentesen átadhassa. Az adott eszköz akár közvetlen, akár közvetett módon történő, az MNV Zrt. általi értékesítéséből és hasznosításából befolyó pénzt államadósság-csökkentésre kell fordítani, az költségvetési bevételként nem számolható el.

A 3. §-hoz

A módosítás pontosítja és összhangba hozza az Atv. szövegét a nemzeti vagyonról szóló 2011. évi CXCVI. törvény (a továbbiakban: Vtv.) rendelkezéseivel.

Továbbá pontosító jellegű rendelkezést tartalmaz a Vtv. 35. §-ának módosítására, mivel csak a társasági részesedésekkel (pl. részvény) hasonló jogi jelleget mutató más típusú értékpapírokra indokolt kiterjeszteni a versenyeztetés alól kivételt jelentő szabályozást.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.