2009. évi XXXVI. törvény indokolása

a központi államigazgatási szervekről, valamint a kormány tagjai és az államtitkárok jogállásáról szóló 2006. évi LVII. törvény módosításáról

-----STARTING---POINT---ALTALANOS---

A Munka Törvénykönyvéről szóló 1992. évi XXII. törvény 136. § (1) bekezdését a központi államigazgatási szervekről, valamint a Kormány tagjai és az államtitkárok jogállásáról szóló 2006. évi LVII. törvény 6. § (2) bekezdéséből, illetve a köztisztviselők jogállásáról szóló 1992. évi XXIII. törvény 71. § (2) bekezdés a) pontjából következően az állami vezetőkre is alkalmazni kell. E rendelkezés szerint a foglalkoztatási jogviszony megszűnésekor pénzben meg kell váltani a ki nem adott szabadságot. Az állami vezetők esetében ugyanakkor könnyen előfordulhat, hogy állami vezetői szolgálati jogviszonyuk úgy szűnik meg, hogy ismételt állami vezetői kinevezést kapnak. Ebben az esetben indokolatlan részükre szabadságmegváltás címén bármilyen kifizetést teljesíteni, ezért jelen törvény úgy rendelkezik, hogy ilyen esetben az állami vezető a ki nem adott szabadságot új jogviszonyában is továbbviszi.

A korábbi szabályok szerint az állami vezetők is jogosultak jubileumi jutalomra. A törvény ezt a juttatást csak a szakállamtitkárok esetében tartja fenn.

A törvény megteremti annak lehetőségét, hogy a miniszterelnök az egyes miniszterek illetményét legfeljebb 15%-kal csökkentse. Ez a megoldás biztosítja, hogy a független alkotmányos szervek miniszteri illetményre jogosult tisztségviselőinek illetménye ne csökkenjen, az ugyanis arra teremtene veszélyes precedenst, hogy az Országgyűlés a még tőle is független közjogi tisztségviselőkre az illetményük meghatározásán keresztül gyakorol nyomást.

A törvény emellett a szabályozás pontosítására vonatkozó rendelkezéseket tartalmaz.

-----STARTING---POINT---RESZLETES---

-----STARTING---POINT---VEGE---