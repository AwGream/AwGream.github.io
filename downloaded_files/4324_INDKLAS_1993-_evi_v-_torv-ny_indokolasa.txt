1993. évi V. törvény indokolása

a családi pótlékről szóló 1990. évi XXV. törvény módosításáról

-----STARTING---POINT---ALTALANOS---

A családi pótlék rendszerében alapvető, konstrukciós módosításra, 1993. január 1-jétől nem kerül sor.

-----STARTING---POINT---RESZLETES---

Az 1. §-hoz

A törvényjavaslat általában megszünteti a javítóintézetben, illetve a büntetésvégrehajtási intézetben töltött időre a családi pótlék jogosultságot. A családi pótlék törvény szerint ugyanis az ellátás célja a gyermeknevelés költségeihez történő állami hozzájárulás biztosítása. A javító-, illetve a büntetésvégrehajtási intézetben töltött idő alatt az állam az eltartásról gondoskodik és az egyéb intézetekben (pl. egészségügyi gyermekotthon) tartózkodókhoz hasonló személyes célú felhasználás sem értelmezhető ez idő alatt. Kivételt képeznek ez alól az állami nevelt gyermekek, akiknél a családi pótlék egy „kvázi” életkezdési támogatást jelent. Ezt az összeget nem áll szándékunkban csökkenteni akkor sem, ha az állami nevelt javítóintézetbe, vagy büntetésvégrehajtási intézetbe kerül.

A 2. §-hoz

Az Érdekegyeztető Tanács 1992. november 21-ei ülésén született megállapodás értelmében - 1993. január 1-jei hatállyal - a családi pótlék havi összegét gyermekenként egységesen 150. Ft-tal kell emelni.

A 3. §-hoz

Az állami költségvetés elfogadásakor - annak részeként - a családi pótlék emelésére fordítható összeg is meghatározásra kerül, így ez alkalommal az emelés mértéke és ütemezése is eldönthető. Ezért nem célszerű olyan törvényi kötelezettség fenntartása, mely az Országgyűlés részére évente kötelező kétszeri döntést ír elő.

-----STARTING---POINT---VEGE---