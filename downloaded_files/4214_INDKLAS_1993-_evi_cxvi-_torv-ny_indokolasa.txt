1993. évi CXVI. törvény indokolása

a földrendező és a földkiadó bizottságokról szóló 1993. évi II. törvény módosításáról

-----STARTING---POINT---ALTALANOS---

A törvény módosítására alapvetően abból a célból került sor, hogy a földtulajdont szerző, magángazdaságot létesítő polgárok induló terhei csökkenjenek.

Erre egyfelől a tárgyi illetékmentesség kimondásával, másfelől a kiadott föld önálló ingatlanná alakításával kapcsolatos költségek részleges megtérítésével kerülhet sor.

A törvény kimondja, hogy az ingatlannyilvántartási bejegyzéssel kapcsolatos eljárás illetékmentes.

Rendelkezik arról, hogy a feltételek vállalása esetén részbeni költségtérítés illeti meg a tulajdonost. E feltételek: ha a kiadott földjét 5 évig nem idegeníti el, továbbá nem vonja ki a mezőgazdasági termelésből, kivéve ha az a mezőgazdasági termeléssel összefüggő célból történik. A költségtérítés mértéke fő szabályként 50%, de legfeljebb a hektáronkénti tételesen meghatározott összeg.

Ha a vállalt feltételek nem teljesülnek a tulajdonos köteles a költségeket visszatéríteni.

-----STARTING---POINT---RESZLETES---
-----STARTING---POINT---VEGE---

A leírtakat visszamenőleg kell alkalmazni az ún. szövetkezeti átmeneti törvény hatálybalépését követően kiadott földek esetében is.

A részletszabályokat a Kormány rendeletben fogja megállapítani.