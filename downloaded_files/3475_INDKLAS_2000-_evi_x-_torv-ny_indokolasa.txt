2000. évi X. törvény indokolása

az egyes törvényi rendelkezések hatályba léptetéséről, módosításáról, illetve hatályon kívül helyezéséről

-----STARTING---POINT---ALTALANOS--- 

A szervezett bűnözés, valamint az azzal összefüggő egyes jelenségek elleni fellépés szabályairól és az ehhez kapcsolódó törvénymódosításokról szóló 1999. évi LXXXV. törvény 61. §-ának (2) bekezdése szerint e §-okban a szabálysértési hatóságra, illetőleg a szabálysértési hatóság által elrendelt kiutasításra vonatkozó rendelkezéseket külön törvény lépteti hatályba. Az Országgyűlés elfogadta a szabálysértésekről szóló 1999. évi LXIX. törvényt, amely 2000. március 1-jén lép hatályba, ezért a szabálysértéssel összefüggő idegenrendészeti szabályok alkalmazására 2000. március 1-től kerülhet sor. A jogszabályhely alkalmazását e külön törvény elfogadása teszi lehetővé.

A személyazonosító jel helyébe lépő azonosítási módokról és az azonosító kódok használatáról szóló 1996. évi XX. törvény 40. §-ának (3) bekezdése felhatalmazást adott a Kormánynak arra, hogy rendeletben szabályozza a közigazgatási adatkezelésekre vonatkozó államigazgatási felügyeleti tevékenységet, valamint az ezzel kapcsolatos feladat- és hatásköröket.

A Kormánynak e tárgykörben történő rendeletalkotása szükségtelen, mivel az adatkezelések felügyelete tekintetében az adatvédelmi biztosnak törvényben meghatározott hatásköre, az ellenőrzés körében kialakult gyakorlati eszközrendszere van.

Módosul és kiegészül a szervezett bűnözés szóló 1999. évi LXXV. törvény 62. §-a oly módon, hogy a türelmi zóna helyének kijelölésében a fővárosban egyetértési jogot gyakorolnak azok a kerületi önkormányzatok, amelyek vállalják, hogy a saját kerületükön belül türelmi zónát alakítanak ki.

-----STARTING---POINT---RESZLETES---

-----STARTING---POINT---VEGE---