2018. évi LXXVIII. törvény indokolása

az állatok védelméről és kíméletéről szóló 1998. évi XXVIII. törvény módosításáról

-----STARTING---POINT---ALTALANOS--- 

A törvény a tudományos célokra felhasznált állatok védelméről szóló, 2010. szeptember 22-i 2010/63/EU európai parlamenti és tanácsi irányelv (a továbbiakban: Irányelv) követelményeknek való megfelelést, és az Európai Bizottság által 2017/2148. számon indított kötelezettségszegési eljárás lezárását szolgálja.

-----STARTING---POINT---RESZLETES---

Az 1. §-hoz

Az Irányelv 21. cikk (1) bekezdése szerint, amennyiben a tenyésztő, beszállító vagy felhasználó már nem teljesíti az irányelv követelményeit, a hatáskörrel rendelkező hatóság meghozza a helyzet orvosolásához szükséges intézkedést, vagy felszólít annak megtételére, vagy felfüggeszti vagy visszavonja az engedélyt. Az Irányelv 21. cikk (2) bekezdése szerint a tagállamok biztosítják, hogy az engedély felfüggesztése vagy visszavonása ne járjon hátrányos következményekkel az érintett létesítményben elhelyezett állatok jólléte tekintetében. Az Ávtv. 33. §-ának újraszabályozására és önálló alcímben történő elhelyezésére az Irányelv 21. cikkének való megfelelés érdekében kerül sor. A módosítás következtében a jogkövetkezményekre vonatkozó rendelkezések elkülönülnek az állatkísérlet engedélyezésére vonatkozó rendelkezésektől és a jogkövetkezmények a tenyésztőkkel, beszállítókkal szemben is alkalmazhatóvá válnak.

A 2. §-hoz

A szövegcserés módosító rendelkezéseket tartalmazza.

-----STARTING---POINT---VEGE---

A 3. §-hoz

A hatályba léptető rendelkezést tartalmazza.

A 4. §-hoz

A jogharmonizációs záradékot tartalmazza.