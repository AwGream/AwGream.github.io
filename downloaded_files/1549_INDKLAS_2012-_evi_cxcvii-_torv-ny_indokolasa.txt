2012. évi CXCVII. törvény indokolása

a csődeljárásról és a felszámolási eljárásról szóló 1991. évi XLIX. törvény és a bérgarancia alapról szóló 1994. évi LXVI. törvény módosításáról

-----STARTING---POINT---ALTALANOS--- 

A munkaerő-kölcsönzés keretében történő munkavégzésről szóló 2008/104/EK irányelv az EU-tagállamok számára jogalkotási követelményként rögzíti: a cél a kölcsönzött munkavállalók védelmének biztosítása és a munkaerő-kölcsönzés keretében történő munkavégzés minőségének javítása - többek között - az egyenlő bánásmód alapelvének a kölcsönzött munkavállalókra való alkalmazása és a munkaerő-kölcsönzők munkáltatóként való elismerése révén. E követelménynek megfelelve a kölcsönvevő kritikus helyzetére figyelemmel a kölcsönzött munkavállalók szociális biztonsága keretében, a munkabérhez való joguk védelme érdekében módosítja a törvény a csődeljárásról és a felszámolási eljárásról szóló 1991. évi XLIX. törvény és a Bérgarancia Alapról szóló 1994. évi LXVI. törvény egyes rendelkezéseit. Ugyanezen jogalkotási cél áll fenn a másik atipikus foglalkoztatás, az iskolaszövetkezet keretében történő foglalkoztatás tekintetében is.

-----STARTING---POINT---RESZLETES---

Az 1. §-hoz

A módosítás értelmében a felszámolási költségek között előresorolásra kerül és az adóst terhelő munkabér és egyéb bérjellegű juttatások közé tartozik egyrészt a munkaerőkölcsönzésről szóló szerződésben foglalt, az adóst az Mt. szerint kölcsönvevőként terhelő, a kölcsönbeadónak járó kölcsönzési díjból a kölcsönzött munkavállalók részére járó munkabér, egyéb bérjellegű juttatások és az ezeket terhelő adó- és járulék együttes összege. Másrészt az adós által az iskolaszövetkezettel megkötött szerződésben foglalt, az adóst mint az iskolaszövetkezet szolgáltatását igénybevevőjét terhelő díj 85%-a, mely az iskolaszövetkezetnek járó díjból az iskolaszövetkezeti tag munkavállalók részére járó munkabér, egyéb bérjelleg juttatások és az ezeket terhelő adó- és járulék együttes összegét foglalja magában. Mindez a kölcsönzött munkavállalók és az iskolaszövetkezeti tag munkavállalók szociális biztonságát szolgáló rendelkezés.

A 2-7. §-hoz

Ez a módosítás azt célozza, hogy minden, az 1991. évi XLIX. törvény (a továbbiakban: Cstv.) IV. fejezete alapján stratégiailag kiemelt jelentőségűnek minősített vállalkozás ellen indított felszámolási eljárásban - a hitelezői érdekek védelme érdekében, továbbá az adós vállalkozás esetleges vagyonkimentő vagy a hitelezők számára hátrányos másintézkedéseinek megelőzése céljából - az állami felszámoló ideiglenes vagyonfelügyelőként kirendelésre kerüljön. Ezzel összefüggésben rendelkezni kell az ideiglenes vagyonfelügyelő díjazásáról is, amelyet megelőlegez a központi költségvetés.

Mivel a Kormány új állami felszámolót jelölt ki, indokolt, hogy az új állami felszámoló a régi felszámoló feladatát folytassa a már folyamatban lévő csődeljárásokban, illetve felszámolási eljárásokban. Ennek törvényi kimondása szükséges. A Cstv. 66. §-a ezért egy új bekezdéssel egészül ki, amely a folyamatban lévő ügyekkel kapcsolatos átadást-átvételt tartalmazza, ide értve az eljárásból kilépő régi állami felszámoló részére járó díjazást is. A módosítás a végzés díjmegállapító része elleni jogorvoslat szabályait is tartalmazza.

Tekintettel arra hogy a Kormány döntése alapján és a Kormány által kiadott rendelet értelmében a Cstv. IV. Fejezete szerinti új állami felszámoló már nem a Hitelintézeti Felszámoló Nkft. lesz, a Cstv. 66. § (5) bekezdéséből el kell hagyni a pénzügyi szervezeteknél kirendelés alapján végzett felügyeleti biztosi tevékenységet, a Pénzügyi Szervezetek Állami Felügyeletéről szóló törvényben meghatározott pénzügyi szervezetek felszámolását, végelszámolását, továbbá a kockázati tőkealap megszüntetését, hiszen ez a külön törvényekben (pl. hitelintézeti törvény, biztosítási törvény) adott feladatkör a régi állami felszámolónál: a Hitelintézeti Felszámoló Nkft.-nél marad.

Stratégiailag kiemelt jelentőségű gazdálkodó szervezetek csődeljárásában a vagyonfelügyelőként eljáró állami felszámoló is kezdeményezheti a fizetési haladék meghosszabbítását. Az egy éves időtartamig történő meghosszabbítás az egyes hitelezői osztályokban a követelésarányosan számított igenlő szavazatok legalább többségének megszerzésével válik lehetővé. A „csődvédelem” meghosszabbítása elősegítheti reorganizáció alaposabb előkészítését.

A Cstv. 67. § (8) bekezdésének módosítása lehetővé teszi, hogy az indokolt esetekben bíróság is meghosszabbíthassa a felszámolási zárómérleg készítésére vonatkozó határidőt.

A Cstv. 67. §-ának kiegészítése azt célozza, hogy a környezetkárosítással vagy a környezet veszélyeztetésével érintett stratégiailag kiemelt jelentőségű gazdálkodó szervezetek esetében az értékesítési pályázat tegye lehetővé az adós eszközeinek olyan szakmai befektető részére történő értékesítését, aki nemcsak a vállalkozás gazdasági tevékenységének folytatását és a foglalkoztattak megtartását tudja biztosítani, hanem a környezeti kárelhántás, illetve a környezetkárosodás megelőzésének feltételeit is.

A nem nyilvános értékesítés szabályait oly módon kell kialakítani, hogy az ellenőrizhető legyen, ne járjon hitelezői érdeksérelemmel és ne legyen versenytorzító. A törvénymódosítás a Cstv. 70. §-ához hasonló megoldásokat vegyíti az általános értékesítési szabályokkal.

Zártkörű pályáztatással is lehet az adós vagyonát értékesíteni, az értékbecslésre vonatkozóan több, független értékbecslő véleményét kell kérni. Az értékesítés során a működő üzemként és a szakmai befektető részére történő értékesítést kell előtérbe helyezni, a foglalkoztatási és a környezetvédelmi szempontok figyelembe vételével.

A módosítás célja, hogy a környezetkárosítással vagy a környezet veszélyeztetésével érintett stratégiailag kiemelt jelentőségű gazdálkodó szervezetek esetében az értékesítési pályázat tegye lehetővé az adós eszközeinek olyan szakmai befektető részére történő értékesítését, aki nemcsak a vállalkozás gazdasági tevékenységének folytatását és a foglalkoztattak megtartását tudja biztosítani, hanem a környezeti kárelhárítás, illetve a környezetkárosodás megelőzésének feltételeit is.

A nem nyilvános értékesítés szabályait oly módon kell kialakítani, hogy az ellenőrizhető legyen, ne járjon hitelezői érdeksérelemmel és ne legyen versenytorzító.

A szövegpontosítás azért szükséges, hogy a Cstv. IV. Fejezetében említett állami felszámolót meg lehessen különböztetni attól a szervezettől, amelyet külön törvények jelölnek meg pénzügyi szervezet felszámolására, végelszámolására.

A 8-12. §-hoz

A módosítás meghatározza azokat a sajátos szabályokat, amelyek a kölcsönbeadó és az iskolaszövetkezet esetében eltérnek a bérgarancia támogatás igénylésének általános szabályaitól.

Annak érdekében, hogy ugyanazon munkavállaló után ne lehessen duplán bárgarancia támogatást igénybe venni, a módosítás kimondja: ha a kölcsönbeadóval szemben is felszámolási eljárás indul, ugyanazon munkavállaló tekintetében ugyanazon időszakra már nem vehető igénybe bérgarancia támogatás.

A gyakorlati tapasztalatok alapján a módosítás a Bgat.-ot összeférhetetlenségi szabállyal egészíti ki.

-----STARTING---POINT---VEGE---

A 13. §-hoz

Hatályba léptető rendelkezést tartalmaz.