2020. évi XCV. törvény végső előterjesztői indokolása

a sportról szóló 2004. évi I. törvény módosításáról

-----STARTING---POINT---ALTALANOS--- 

A törvényjavaslat célja az indulási jogok átruházásával kapcsolatos szabályozás módosítása a gyakorlati tapasztalatokra figyelemmel.

A Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdése alapján törvényjavaslat esetében a végső előterjesztői indokolást közzé kell tenni az Indokolások Tárában.

-----STARTING---POINT---RESZLETES---

Az 1. §-hoz

A sportról szóló 2004. évi I. törvény általános jelleggel tiltja a versenyrendszerben (bajnokságban) való indulás (nevezés) jogának átruházását, ugyanakkor meghatározott esetek kivételt képeznek a tilalom alól. A hatályos szabályozás szerinti kivételek az indulási jognak elsősorban az egymással tagsági jogviszonyban lévő sportszervezetek, illetve sportvállalkozások egymás közötti, továbbá az alacsonyabb bajnoki osztályban való indulás érdekében történő átruházását teszik lehetővé. Jelenleg nem lehetséges az indulási (nevezési) jognak az azonos vagy magasabb bajnoki osztályban való indulás érdekében létrehozott gazdasági társaságra történő átruházása, amelyre azonban az utánpótlás-nevelés felmenő rendszerű képzési rendszerének további fejlesztése, valamint a felnőtt bajnoki osztályok közötti további minőségi fejlődés elősegítése érdekében szükség van.

A versenyrendszer működtetésével kapcsolatos kizárólagos sportszövetségi hatáskörök biztosítása érdekében a javaslat megteremti annak a lehetőségét, hogy az indulási (nevezési) jog törvényjavaslat szerinti átruházása esetén a sportszövetség vizsgálhassa az átruházás körülményeit az indulási jog joggal való visszaélést megvalósító átruházásának megakadályozása érdekében.

A 2. §-hoz

Átmeneti rendelkezést tartalmaz arra vonatkozóan, hogy az 1. § szerinti rendelkezés már a 2020-21-es versenyrendszerbe (bajnokságba) való nevezés során is alkalmazható legyen.

-----STARTING---POINT---VEGE---

A 3. §-hoz

A törvény hatálybalépéséről rendelkezik.