2008. évi II. törvény indokolása

a Magyar Export-Import Bank Részvénytársaságról és a Magyar Exporthitel Biztosító Részvénytársaságról szóló 1994. évi XLII. törvény módosításáról

-----STARTING---POINT---ALTALANOS--- 

A törvény módosítását az Európai Parlament és a Tanács 2006/48/EK irányelvét a tőkemegfelelési szabályok változásáról a hazai jogrendszerbe fő szabályként átültető, a hitelintézetekről és a pénzügyi vállalkozásokról szóló 1996. évi CXII. törvénytől (a továbbiakban Hpt.) való eltérés különös szabályainak rendezése érdekében szükséges végrehajtani.

A módosításnak költségvetési, gazdasági kihatása nincs.

-----STARTING---POINT---RESZLETES---

Az 1. §-hoz

A módosítás elengedhetetlen feltétele a magyar Kormány segélyhitelezési kötelezettsége teljesítésének, az elvárt szintre történő növelésének. A magyar exportőrök harmadik piaci és hazai versenyképességének elősegítésében kockázatmegosztó tevékenységével meghatározó szerepet játszik az Eximbank és a Mehib. Az exportorientált növekedés fenntartásához, az export-import olló további szűkítéséhez elengedhetetlen feltétel a kereskedelmi bankok finanszírozási hajlandóságának fenntartása, növelése, amelyet a törvénymódosítás az Eximbank és a Mehib tevékenységének és a kereskedelmi bankok fedezeti politikájának összhangjával teremt meg.

A módosítás jelentősen hozzájárul az Eximbank és a Mehib hazai versenyképességéhez, ezzel jövedelmező tevékenységéhez, amellyel lehetővé válik a kormányzat törvényben (5. §) meghatározott feladatának teljesítése, az Eximbank és a Mehib hosszú távú működőképességének fenntartása.

-----STARTING---POINT---VEGE---

A 2. §-hoz

Hatályba léptető rendelkezések.