1993. évi IV. törvény

az elmúlt rendszerhez kötődő egyes társadalmi szervezetek vagyonelszámoltatásával összefüggő intézkedésekről

Az Országgyűlés az elmúlt rendszerhez kötődő egyes társadalmi szervezetek vagyonelszámoltatásáról szóló 1990. évi LXXIII. törvény (a továbbiakban: Tv.) 7. § és 8. §-a alapján - figyelemmel az Állami Számvevőszéknek a Tv. 6. § (2) és (6) bekezdése szerinti beszámolójára - a következő törvényt alkotja:

1. § Az Országgyűlés - figyelemmel a Tv. 8. § (2) bekezdésére - elfogadja az e törvény 1. számú mellékletében felsorolt társadalmi szervezeteknek a Tv. 6. § (2), (5) és (6) bekezdésén alapuló vagyonelszámolását.

2. § Az Országgyűlés megállapítja, hogy az e törvény 2. számú mellékletében felsorolt társadalmi szervezetek elfogadásra alkalmas vagyonelszámolást nem nyújtottak be.

3. § (1) A 2. §-ban felsorolt társadalmi szervezetek vagyontárgyaira a törvény hatálybalépésének időpontjától az Országgyűlés eltérő intézkedéséig, de legkésőbb 1993. december 31-ig - a törvény 8. § (1) bekezdésében meghatározott - elidegenítési és terhelési tilalmat rendel el.

(2) Az Országgyűlés az (1) bekezdésben felsorolt társadalmi szervezetek tekintetében a Tv. 6. § (7) bekezdésében foglalt szankciók alkalmazását 1993. évre is elrendeli.

4. § Az Országgyűlés döntése alapján a Kormány

1993. szeptember 30-ig

- azon társadalmi szervezetekkel szemben, akiknek vagyonelszámolása nem volt elfogadható - vagyonelszámolásuk nem volt hitelesíthető, megszűnés miatt vagyonelszámolást nem nyújtottak be - az e törvény 3. §-ában meghatározottakon túlmenően, az 1989. évi II. törvényben foglaltakra is figyelemmel további szankciókat kezdeményez, és tett intézkedéséről beszámol az Országgyűlésnek. Ennek keretében

- javaslatot tesz a társadalmi szervezetek vagyonának kezelésére, felhasználására, társadalmi szervezetek nyilvántartásából törlésének következtében szükséges intézkedések törvényi szabályozására.

5. § Az olyan elszámolási kötelezettség alá eső ingatlan vagy ingóság, amely az elszámolásra kötelezett társadalmi szervezet elszámolását követően válik ismertté, a Kincstári Vagyonkezelő Szervezet kezelésébe kerül.

-----STARTING---POINT---VEGE---

6. § E törvény a kihirdetés napján lép hatályba.

1. számú melléklet az 1993. évi IV. törvényhez

A törvény 1. §-a alapján elfogadott vagyonelszámolások

A) A Tv. 6. § (2) bekezdése alapján elfogadott vagyonelszámolások

 1. Magyar Ellenállók és Antifasiszták Szövetsége

 Budapest

 2. Társadalmi Egyesületek Szövetsége (mint a Hazafias Népfront jogutódja)

 Budapest

 3. Magyar Nők Országos Szövetsége

 Budapest

A Demokratikus Ifjúsági Szövetségnek az alábbi tagszervezetei

 4. Bajai Demokratikus Ifjúsági Szervezet

 Baja

 5. Baloldali Fiatalok Szövetsége

 Győr

 6. Belvárosi Ifjúsági Szövetség

 Budapest

 7. DEMISZ Dunaújvárosi Szövetsége

 Dunaújváros

 8. DEMISZ Szolnok Városi Tagszervezete

 Szolnok

 9. Dorog és Vonzáskörzetének Ifjúsági Szövetsége

 Dorog

 10. Értelmiségi Fiatalok Szövetsége

 Budapest

 11. Félegyházai Demokratikus Ifjúsági Szövetség

 Kiskunfélegyháza

 12. Győri Ifjúsági Szövetség

 Győr

 13. Halas Területi Ifjúsági Szövetség

 Kiskunhalas

 14. Ifjúsági Unió

 Budapest

 15. Magyar Dolgozók Ifjúsági Szövetsége

 Budapest

 16. Mátraaljai Ifjúsági Szervezet

 Gyöngyös

 17. Nyíregyházi Demokratikus Ifjúsági Szövetség

 Nyíregyháza

 18. Pápa és Környéke Demokratikus Ifjúsági Szövetség

 Pápa

 19. Soproni Demokratikus Ifjúsági Szövetség

 Sopron

 20. Vasi Diákszövetség

 Szombathely

 21. Vasutas Ifjúsági Szövetség

 Záhony

B) Pótvagyonelszámolással kiegészített, teljes körűvé tett és elfogadott vagyonelszámolások [Tv. 6. § (6) bek.]

 1. Országos Béketanács

 Budapest

 2. Magyar-Szovjet Baráti Társaság

 Budapest

C) Pótolhatatlansági nyilatkozattal elfogadottnak tekintendő vagyonelszámolások [Tv. 6. § (5) bek.]

 1. Magyar Honvédelmi Szövetség (nevében elszámolt Kincstári Vagyonkezelő Szervezet)

 Budapest

 2. Magyar Szocialista Párt (mint a Magyar Szocialista Munkáspárt jogutódja)

 Budapest

 3. Magyar Úttörők Szövetsége

 Budapest

 4. Demokratikus Ifjúsági Szövetség Gazdasági Irodája (mint a KISZ Központi Bizottság jogutódja)

 Budapest

valamint a DEMISZ alábbi tagszervezetei

 5. Baloldali Ifjúsági Társulás

 Budapest

 6. Decentrum Hajdú-Bihar megye

 Debrecen

 7. DEMISZ Békés megyei tagszervezete

 Békéscsaba

 8. Demokratikus Ifjúsági Szervezetek Uniója

 Szeged

 9. Dunamenti Diák- és Pedagógus Szövetség

 Dunaújváros

 10. Észak-magyarországi Demokratikus Ifjúsági Szövetség

 Miskolc

 11. Fejér Megyei Fiatalok Szövetsége

 Székesfehérvár

 12. Heves Megyei Ifjúsági Szervezetek Szövetsége

 Eger

 13. Kecskeméti Demokratikus Ifjúsági Szövetség

 Kecskemét

 14. Komárom-Esztergom Megyei Demokratikus Ifjúsági Szövetség

 Tatabánya

 15. Nógrád Megyei Demokratikus Ifjúsági Szövetség

 Salgótarján

 16. Pest Megyei Demokratikus Ifjúsági Szövetség

 Budapest

 17. Somogy Megyei Demokratikus Ifjúsági Szövetség

 Kaposvár

 18. Szegedi Diákok és Pedagógusok Szövetsége

 Szeged

 19. Szegedi Fiatalok Szövetsége

 Szeged

 20. Területi Demokratikus Ifjúsági Szervezetek, Kiskunmajsa

 Kiskunmajsa

 21. Vasi Ifjúsági Szövetség

 Szombathely

 22. Veszprém Megyei Demokratikus Ifjúsági Szövetség

 Veszprém

 23. Zalai Demokratikus Ifjúsági Szövetség

 Zalaegerszeg

2. számú melléklet az 1993. évi IV. törvényhez

A törvény 2. §-a alapján elfogadásra alkalmatlan vagyonelszámolások

A) Nem hitelesíthető, el nem fogadott vagyonelszámolások

 1. A Demokratikus Ifjúsági Szövetség és az alábbi tagszervezetei

 Budapest

 2. Baranya Megyei Demokratikus Ifjúsági Szövetség

 Pécs

 3. Baranya Megyei Diákszövetség

 Pécs

 4. Bács-Kiskun Megyei Demokratikus Ifjúsági Unió

 Kecskemét

 5. Budavári Fiatalok Szövetsége

 Budapest

 6. Ifjúsági Szervezetek Szabolcsi Szövetsége

 Nyíregyháza

 7. Szolnok Megyei Szocialista Ifjúsági Szervezetek Szövetsége

 Szolnok

 8. Tolna Megyei Ifjúsági Szervezetek Szövetsége

 Szekszárd

B) Vagyonelszámolást be nem nyújtó (megszűnt) társadalmi szervezetek

A Demokratikus Ifjúsági Szövetség alábbi tagszervezetei

 1. DEMISZ Német Demokratikus Köztársaság-beli Diák Dolgozó Unió

 Berlin

 2. Magyarországi Fiatalok Szovjetunióban Működő Szervezete

 Moszkva

 3. Szegedi Sportolói Ifjúsági Szövetség

 Szeged