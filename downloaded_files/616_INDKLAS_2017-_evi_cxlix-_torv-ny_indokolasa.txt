2017. évi CXLIX. törvény indokolása

egyes törvényeknek a gyermekek fokozottabb védelme érdekében szükséges módosításáról

-----STARTING---POINT---ALTALANOS--- 

A gyermekek bántalmazása elfogadhatatlan. A fokozott figyelem büntetőjogi védelmet is jelent egyben, amit jól jelképez a 2013 júliusában hatályba lépett új Büntető Törvénykönyv, és az azóta elfogadott kormányzati törekvések szigora. A gyermekek fokozott védelmét szolgálja a gyermekekkel összefüggésben tucatnyi tényállás szigorítása.

Továbbra is kiemelt cél a gyermekek fokozott büntetőjogi védelme.

A nemi élet szabadsága és a nemi erkölcs elleni, gyermekek sérelmére elkövetett bűncselekmények a legvisszataszítóbb bűncselekmények közé tartoznak. A fenti cél, vagyis a gyermekek fokozottabb büntetőjogi védelme érdekében a törvényhozás szigorította az elévülésre vonatkozó szabályokat is azon esetekben, mikor a nemi élet szabadsága és a nemi erkölcs elleni bűncselekményt kiskorú sérelmére követik el.

A gyermekek fokozott védelme érdekében a törvényalkotói szándék továbbra is az elrettentés, így a büntetések szigorítása.

A tizennyolcadik életévét be nem töltött személy sérelmére elkövetett nemi élet szabadsága és a nemi erkölcs elleni bűncselekmény súlyára tekintettel és a gyermekek védelme érdekében indokoltnak tartjuk, hogy ezen bűncselekmények elkövetője végleges hatállyal tiltásra kerüljön bármely olyan foglalkozás gyakorlásától vagy egyéb tevékenységtől, amelynek keretében gyermekek nevelését, felügyeletét, gondozását, gyógykezelését végzi, illetve ilyen személlyel egyéb hatalmi vagy befolyási viszonyban áll.

A foglalkozástól való végleges eltiltás erősíti az elrettentésre vonatkozó szándékot, valamint a kiszolgáltatott illetve védekezésre képtelen gyermekek védelmét is. A törvény kizárja annak a lehetőségét is, hogy azok az elkövetők, akik ilyen súlyú bűncselekményt követnek el kiskorúak sérelmére később a foglalkozásukból kifolyólag ismételten közvetlen kapcsolatba kerülhessenek gyermekekkel.

Ezeknél a különösen visszataszító, gyermekek sérelmére elkövetett bűncselekményeknél mind az elrettentés, mind pedig a fokozott védelem a társadalom egészének egyetértésével találkozik.

-----STARTING---POINT---RESZLETES---

Az 1. §-hoz

A törvény kimondja, hogy ha a nemi élet szabadsága és a nemi erkölcs elleni bűncselekményt az elkövető tizennyolcadik életévét be nem töltött személy sérelmére követi el, az elkövetőt végleges hatállyal el kell tiltani bármely olyan foglalkozás gyakorlásától vagy tevékenységtől, amelynek keretében tizennyolcadik életévét be nem töltött személy nevelését, felügyeletét, gondozását, gyógykezelését végzi, vagy ilyen személlyel egyéb hatalmi vagy befolyási viszonyban áll.

A 2. §-hoz

A kiskorú veszélyeztetése a kiskorú testi, értelmi, erkölcsi vagy érzelmi fejlődését veszélyeztető magatartásokat öleli föl. A bűncselekmény kisebb súlyára tekintettel indokolt, hogy ebben az esetben a foglalkozástól eltiltás kötelező alkalmazása különös méltánylást érdemlő esetben mellőzhető legyen.

A 3. §-hoz

Kodifikációs pontosítás.

A 4. §-hoz

A gyermekek védelméről és a gyámügyi igazgatásról szóló 1997. évi XXXI. törvénynek a gyermekvédelem rendszerének megerősítése érdekében történő, valamint egyéb törvények módosításáról szóló törvénnyel való összhang megteremtését szolgálja.

-----STARTING---POINT---VEGE---

Az 5. §-hoz

Hatályba léptető rendelkezés.