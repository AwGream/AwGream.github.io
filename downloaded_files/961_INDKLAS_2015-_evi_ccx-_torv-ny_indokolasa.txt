2015. évi CCX. törvény indokolása

a hadigondozásról szóló 1994. évi XLV. törvény módosításáról

-----STARTING---POINT---ALTALANOS--- 

Az Országgyűlés a 2015. évi CIV. törvénnyel, 2015. július 4-i hatállyal módosította a hadigondozásról szóló 1994. évi XLV. törvényt. Azoknak a hadiárváknak, hadiözvegyeknek, hadigondozott családtagoknak, hadigyámoltaknak a sorsát is rendezte, akiket 1949. január 1-je előtt hadigondozotti ellátásra jogosultként nyilvántartásba vettek, azonban pénzellátásukat nagykorúvá válásuk miatt vagy politikai okból szüneteltették vagy megszüntették, illetve ilyen ellátás iránti kérelmüket politikai okból elutasították, továbbá akik ez irányú kérelmüket politikai okból elő sem terjesztette. A módosítással a törvény hatálya kiterjesztésre került a Magyarországon lakóhellyel, tartózkodási hellyel nem rendelkező, külhoni magyar állampolgárokra is.

A törvény ennek megfelelően szövegpontosítást tartalmaz az értelmező rendelkezésekben annak érdekében, hogy a hadigondozási ellátást a Magyarország a magyar állam érdekében veszteséget szenvedetteknek támogatást nyújtson. A jogalkotói szándék a korábbi hatályos szövegtől nem tér el. A törvény hatálya ugyanis immáron a határon túli magyarokra is kiterjed, ám a jogalkotónak nem volt célja az olyan (kettős-) magyar állampolgár hadigondozásba vétele, mely egy nem magyarországi vagy magyar érdekű esemény vagy veszteség miatt következett be.

A legutóbbi módosítással - tehát jelenleg - a hadigondozást kiterjesztette a törvény mindazon volt hadiárvákra, akik 1949. előtt benyújtották a hadigondozás iránti igényüket. A jelenlegi törvény célja még méltányosabb rendszer kialakítása azáltal, hogy a törvény értelmezésében vett minden 1949. január 1-je előtti veszteség (és nem a benyújtás) alapozza meg a volt hadiárvák, volt hadigondozott családtagok és volt hadigyámoltak hadigondozását.

Az eljáró hatóságok megjelölésének pontosítása szükséges, tekintve, hogy minden igénylő számára biztosított legyen a kétfokú a jogorvoslati rendszer. Ezen eljárási szabályt pontosítja a törvény, amennyiben az említett határon túli magyar állampolgárságú kérelmezők esetében a másodfokú hadigondozási hatósági jogkört a honvédelemért felelős miniszterhez telepíti.

-----STARTING---POINT---RESZLETES---

Az 1. §-hoz

Szövegpontosítást tartalmaz annak érdekében, hogy a hadigondozást a magyar állam a magyar állam érdekében veszteséget szenvedetteknek támogatást nyújtson. A jogalkotói szándék a korábbi hatályos szövegtől nem tér el, azonban a jogalkalmazói tapasztalatok alapján a szöveg pontosítása szükséges.

A 2-3. §-hoz

A törvény célja méltányosabb rendszer kialakítása azáltal, hogy a törvény értelmezésében vett minden 1949 előtti veszteség megalapozza a volt hadiárvák, volt hadigondozott családtagok és volt hadigyámoltak hadigondozását.

A 4. §-hoz

A módosítás - a hatálytalan 1975. évi II. törvényre való hivatkozás megszüntetésével - a rendelkezést egyértelművé teszi és a rosszhiszeműség kifejezés kodifikációs indokból történő kiiktatásával a visszafizetési kötelezettség szabályait pontosítja.

Az 5. §-hoz

Az eljáró hatóságok megjelölésének pontosítása szükséges tekintve, hogy minden igénylő számára biztosított legyen a kétfokú a jogorvoslati rendszer. A másodfokú hatóság vonatkozásában az új törvényi rendelkezés speciális illetékességi szabályt tartalmaz (a főszabálytól eltérően a honvédelemért felelős miniszter nevesítésével).

A 6. §-hoz

A módosítás a kétfokú eljárási szabályokhoz kapcsolódik.

-----STARTING---POINT---VEGE---

A 7. §-hoz

A hatályba léptető rendelkezést tartalmazza.