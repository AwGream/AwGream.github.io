1996. évi LXXI. törvény indokolása

a nemzeti és etnikai kisebbségek jogairól szóló 1993. évi LXXVII. törvény módosításáról

-----STARTING---POINT---ALTALANOS--- 

Az 1993-ban elfogadott kisebbségi törvény 62. § (2) bekezdése 1994. évben az önkormányzati választások időpontjának kitolódása miatt nem teljesülhetett, ezért a Kormány a kompenzációs keret összegét 1995. és 1996. évre állította be a költségvetési törvényjavaslatba és azt az Országgyűlés mindkét évben elfogadta.

A kisebbségi kompenzációs keret felhasználásáról a 148/1995. (XII. 7.) Korm. rendelettel módosított 20/1995. (III. 3.) Korm. rendelet intézkedik a törvény felhatalmazása alapján. Az országos kisebbségi önkormányzatok székházjuttatása 1995-ben egy kivétellel megtörtént. A rendelet szerint a települési önkormányzatok a helyi kisebbségi önkormányzatok működési feltételeinek biztosítására 1996. április 15-ig nyújthattak be kompenzációs igényt. A Nemzeti és Etnikai Kisebbségi Hivatalban a benyújtott igények összesítése megtörtént és egyértelművé vált, hogy még az összes igény kielégítése esetén sem került az 1996. évi költségvetési törvényben biztosított összeg felhasználásra.

A javaslat szerint a kisebbségi kompenzációs keretből várhatóan felhasználásra nem kerülő összeg a kisebbségi koordinációs és intervenciós keretbe kerül átcsoportosításra, ami által lehetővé válik gyors állami beavatkozás; így többek között támogatáshoz juthatnak nemzetiségi nyelven oktató iskolák, hagyományőrző és kulturális intézetek és helyi kisebbségi önkormányzatok is.

-----STARTING---POINT---RESZLETES---

-----STARTING---POINT---VEGE---