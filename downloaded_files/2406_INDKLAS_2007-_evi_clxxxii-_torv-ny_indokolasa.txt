2007. évi CLXXXII. törvény indokolása

az egyes önkormányzatokat érintő törvények módosításáról

-----STARTING---POINT---ALTALANOS--- 

A fővárosi önkormányzat és a kerületi önkormányzatok közötti forrásmegosztásról szóló 2006. évi CXXXIII. törvény (a továbbiakban: Fmt.) jelentősen leegyszerűsítette az ebben a témakörben érvényes korábbi törvényi szabályozást. Az egyszerűsítés során azonban fogalmi pontatlanságok is bekerültek az új törvénybe, illetve a helyi önkormányzatokról szóló 1990. évi LXV. törvény (a továbbiakban: Ötv.), az éves költségvetései törvények és a helyi adókról szóló 1990. évi C. törvény eltérő szóhasználata is okozott értelmezési problémákat a törvény alkalmazásakor. A törvény ezen pontosításokat tartalmazza.

-----STARTING---POINT---RESZLETES---

Az 1. §-hoz

A szövegpontosítás révén egyértelművé válik, hogy a Kincstári vagy az Állami Számvevőszék által elvégzett felülvizsgálat esetén a korrekció adatait a számításokba be kell építeni.

A 2. §-hoz

Az új (2) bekezdés a költségvetési törvényeknek azt a gyakorlatát rendezi, mely szerint egyes normatívák finanszírozásának forrása a helyben maradó személyi jövedelemadó.

Az új (3) bekezdés a költségvetési törvények, illetve a fővárosi helyiadó rendelet előírásait veszi át, figyelembe véve a helyi adókról szóló 1990. évi C. törvény 8. § (1) bekezdését.

Az új (4) bekezdés azt veszi figyelembe, hogy a kerületekkel történő egyeztetés csak az iparűzési adó nagyságát érintené, amiről információkkal csak a főváros rendelkezik.

A 3. §-hoz

Technikai pontosítások: a visszaigénylés mellett a befizetést is szabályozni kell, illetve összhangba kell hozni az új 4. § (2)-(3) bekezdésekkel, illetve az 5. § (2) bekezdéssel.

A 4. §-hoz

A törvény egyértelművé teszi, hogy a „működési hiányt” a nem lakosságszám alapján finanszírozott feladatok kiadásainak és költségvetési hozzájárulásainak különbségeként kell számítani, illetve meghatározza a számítások elvégzéséhez szükséges, az éves költségvetési beszámolókban nem szereplő adatok értékét.

Az új (4) bekezdés elhagyja a jelenleg hatályos törvény 6. § (4) bekezdése utolsó mondatát, mivel az ellentétes volt az Ötv. 64. § (1) és (6) bekezdéseivel.

Az 5-6. §-hoz

Szövegpontosítást tartalmaz.

A 7. §-hoz

Az Fmt. módosított 5. § (2) bekezdését és 6. § (3) bekezdését először a 2009. évi forrásmegosztásnál kell alkalmazni.

-----STARTING---POINT---VEGE---

A 8. §-hoz

Hatályba léptető rendelkezéseket tartalmaz.