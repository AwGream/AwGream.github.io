1990. évi XLV. törvény indokolása

az országgyűlési képviselők választásáról szóló 1989. évi XXXIV. törvény módosításáról

-----STARTING---POINT---ALTALANOS---
-----STARTING---POINT---RESZLETES---

1. §-hoz

A választások törvényes, ugyanakkor gyors lebonyolítása megköveteli, hogy a választási szervek (szavazatszámláló, egyéni és területi választási bizottságok) tagjainak a száma mindig elérje a törvényben meghatározott legalacsonyabb számot. A választási szervek tagjainak megbízatása többféle ok miatt megszűnhet, és ez a választás alkalmával megakadályozhatja működésüket. A kiesett tagok pótlásáról a törvény előírása szerint kizárólag a tanácstestület jogosult dönteni. A tanácstestületek általában 3 havonta tartják üléseiket. Célszerű ezért a gyakrabban ülésező végrehajtó bizottságot is felhatalmazni a választási szervek kiegészítésének jogkörével.

2. §-hoz

A választások szavazatösszesítő számítógépes rendszere rendkívül költséges módszer a választás eredményének a megállapítására. Célszerű, hogy a kisebb mennyiségű adatösszesítést igénylő feladat egyszerűbb módszerrel kerüljön megoldásra. Indokolt felhatalmazni a belügyminisztert arra, hogy a szavazatösszesítés rendjét - közvetlenül a választást megelőzően - rendeletben állapítsa meg. A rendeletet a sajtóban is közzé kell tenni.

-----STARTING---POINT---VEGE---