2005. évi LI. törvény indokolása

az adókról, járulékokról és egyéb költségvetési befizetésekről szóló törvények módosításáról szóló 2003. évi CXI. törvény módosításáról

-----STARTING---POINT---ALTALANOS--- 

Az adókról, járulékokról és egyéb költségvetési befizetésekről szóló törvények módosításáról szóló 2003. évi XCI. törvény 223. §-a a kényszervállalkozások megszüntetése érdekében a munkaviszonyt kijátszó színlelt polgári jogi jogviszonyok alkalmazása esetén kiszabható potenciális szankciók tekintetében moratóriumot állított fel. A szabályt időközben módosította az egyes pénzügyi tárgyú törvények jogharmonizációs célú módosításáról szóló 2004. évi XXVII. törvény, mely a moratóriumot kiterjesztette a színlelt szerződéssel foglalkoztatottak mellett a munkaszerződés-kötés nélkül foglalkoztatottakra, illetőleg - néhány a végrehajtás során felmerült jogalkalmazási kérdés rendezésén túl - a munkáltatók mellett a foglalkoztatottak mentességéről is rendelkezett.

A 2004. évi LVIII. törvény a moratórium határidejének egy évvel történő meghosszabbítását rendelte el. Bebizonyosodott azonban, hogy ez az idő sem elegendő, főleg akkor, ha nem áll az érintettek rendelkezésre más alternatív lehetőség (mint például az önfoglalkoztatás lehetősége). Indokolt ezért a határidő ismételt meghosszabbítása.

-----STARTING---POINT---RESZLETES---

Az 1. §-hoz

A törvény újabb egy évvel meghosszabbítja a moratóriumot annak érdekében, hogy - alternatív lehetőségek hiányában - adminisztratív intézkedésekkel ne lehetetlenítse el azon kényszervállalkozók ezreinek életét, akik nem tudták rendezni szerződéses viszonyaikat az elmúlt időszak alatt sem.

-----STARTING---POINT---VEGE---

A 2. §-hoz

A törvény 2005. június 15-én lépett hatályba.