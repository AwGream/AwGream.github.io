2004. évi LXXXVI. törvény indokolása

a személyi jövedelemadóról szóló 1995. évi CXVII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az uniós és hazai szabályok az idei évtől kezdve kötelezővé teszik a borászati melléktermékek lepárló üzemekben való megsemmisítését. Amennyiben az áfa és az szja törvények mellékletébe nem kerül nevesítésre a szőlőtörköly, mint mezőgazdasági őstermelő által előállított végtermék, úgy a kötelező melléktermék leadásánál a termelő felé kifizetett összeg nagymértékű adózás alá esik. Ez indokolatlan, mert a szőlőtörköly ugyanúgy mezőgazdasági végtermék, mint a bor, borseprő, borkő.

A szőlőt előállító és azt borrá feldolgozó őstermelő a termelési költségeit nem tudja elkülöníteni, számára minden költség a bor megtermelésének eredménye és annak mellékesen keletkező melléktermékei érdekében merül fel. Munkája eredményéül jellemzően a következő végtermékek képződhetnek.

Bor

Borseprő (beleértve a derítési aljat is)

Borkő

Szőlőtörköly

A személyi jövedelemadóról szóló 1995. évi CXVII. törvény (a továbbiakban: Szja tv.) 3. § 18. pontja szerint mezőgazdasági őstermelő az aki egyéb feltételeknek megfelelve a tv. 6. számú mellékletben felsorolt termékek előállítására irányuló tevékenységet folytat.

A 6. számú melléklet II. része tételesen felsorolja, hogy mi minősül mezőgazdasági őstermelői tevékenységnek. A felsorolás 19. pontja szerint a tevékenységnek része a

- szőlőbor 2 litert meghaladó kiszerelésben (VTSZ: 2204 29-ből kivéve a 22042999-et)

A 28. pontja szerint - borseprő, borkő (VTSZ: 2307-ből)

Nem része viszont a szőlőtörköly, amelynek az értékesítéséből származó bevétel nem a mezőgazdasági őstermelés szabályai alapján adózik, hanem úgy mintha ennek a bevételnek nem lenne kapcsolata a felmerült költségekkel.

A kifizető a felé értékesített bor, borseprő és borkő tekintetében a 46. § (2) bekezdése alapján nem von le adóelőleget, hanem megfelelő adattartalmú felvásárlási bizonylat kiállítása esetén még a kifizetendő ár kompenzációs felárral is megemelendő.

A törköly árbevétele után a felvásárló nem tudja kifizetése során biztosítani a mezőgazdasági adózás kedvezményeit, hanem az szja előleg megállapítás szabályait a 46. § (3) alapján az önálló tevékenységre tekintettel tett költég-nyilatkozatára vonja le.

Ebben az esetben 10% költséghányad vehető figyelembe, mely után a fennmaradó 90% bevétel képezi alapját a 47. § (1) bekezdés szerinti legmagasabb adókulcsnak. Vagyis 2004-ben a legmagasabb kulcs alapján minden forintból 0,342 forint adóelőleget kell levonni. Év végén adóbevallást kell készíteni, és ezt a jövedelmet, mint összevont jövedelmet kell szerepeltetni.

Azzal, hogy az általános forgalmi adóról szóló 1992. évi LXXIV. törvény (a továbbiakban: Áfa tv.) 4. számú mellékletből ugyancsak kimaradt az áfa kompenzációra jogosult termékek köréből a szőlőtörkölyt még inkább kiélezte a különbségeket a kétféle adózási elszámolás között.

1 forint őstermelésből származó bevétel után kompenzációs felárral 1,15 Ft kerül kifizetésre.

A szőlőtörköly bevételének kedvezőtlenebb minősítése csak 57,2%-nyi kifizetést jelenthet a nem mezőgazdasági kategóriába sorolásnál, amennyiben az őstermelő összevont jövedelme alapján a legmagasabb adósávba tartozik.

A szőlőtörköly - amelynek költségei a mezőgazdasági őstermelés között került elszámolásra - nem kerülhet logikailag más adózásba szja és áfa szempontjából sem, mint a többi borászati melléktermék.

Eddig ez nem jelentett gyakorlati problémát, mivel a szőlőtörköllyel eddig nem kellett elszámolni. Így az nem került értékesítésre, hanem a szőlőkbe került visszahordásra.

A borászat területén az uniós szabályok ez évi alkalmazása mindenképpen megköveteli a borászati melléktermék szigorúbb kezelését. Ennek ösztönzésére biztosított diktált melléktermék felvásárlási árak, nem a melléktermékek jól eladhatóságát lennének hivatottak ösztönözni, hanem a szőlőbor minőségvédelmét és a borászat együttes jövedelmezőségét javítani. Ez a cél csak úgy biztosítható, ha VTSZ: 23-08-00-11-19 szőlőtörköly felvételre kerül az Szja tv. 6. számú mellékletében és az Áfa tv. 4. számú mellékletében is.

-----STARTING---POINT---VEGE---