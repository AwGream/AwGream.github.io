2013. évi CVIII. törvény indokolása

az állattenyésztésről szóló 1993. évi CXIV. törvény módosításáról

-----STARTING---POINT---ALTALANOS--- 

A hazai ebtenyésztés területén az elmúlt másfél évtizedben súlyos, az ágazat normális működését gyakorlatilag ellehetetlenítő jogsértő helyzet alakult ki, melyet ezidáig sem jogalkotási eszközökkel, sem pedig szankciók alkalmazásával, illetve törvényességi felügyeleti jogkörben nem sikerült orvosolni.

Az állattenyésztésről szóló 1993. évi CXIV. törvény módosításáról szóló 2012. évi CXXIX. törvény ebek esetében az állattenyésztési bírság alkalmazása alól 2013. május 31-ig, mintegy moratóriumként, bizonyos esetekben felmentést adott, azért, hogy a problémás kérdések a jogszabályi elveknek megfelelően rendezésre kerüljenek. A hatóságok, valamint az érintett kinológiai szervezetek közti tárgyalások, egyeztetések lezajlottak, azonban a végleges, a jogszabályi feltételeknek mindenben megfelelő működés és szervezeti struktúra ezidáig nem alakult ki. Az állattenyésztési bírság kiszabásának mellőzését ezért 2013. szeptember 30-ig javasolt meghosszabbítani, melyhez az állattenyésztésről szóló 1993. évi CXIV. törvény (a továbbiakban: Átv.) módosítása szükséges.

Amennyiben a jogkövető működés és az ennek megfelelő szervezeti struktúra nem jön létre, további mentesség adására lehetőség nincs. Erre és az új szervezeti struktúra kialakítására tekintettel szükséges a vonatkozó tényállások tekintetében 2013. szeptember 30-ig eltekinteni az állattenyésztési bírság alkalmazásától. Hangsúlyozni szükséges ugyanakkor, hogy a bírság szankció mellőzése nem mentesít a vonatkozó jogszabályi kötelezettségek betartása alól, és nem annulálja az egyéb jogkövetkezményeket (pl. közokirat-hamisítás jogosulatlan törzskönyvezés esetén, továbbá semmisség polgári jogi következményei stb.).

Az Átv. hatályát pontosítani szükséges, hogy abban a megfelelő szakkifejezések szerepeljenek.

Az Átv.-t szintén módosítani szükséges a tenyésztési hatóság munkájának támogatása céljából, a tenyésztési hatóság által az állattenyésztéshez kapcsolódó jogellenes magatartások hatékony kiszűrése érdekében végezhető ellenőrzéseknek ki kell terjednie az állattenyésztés minden szegmensére, függetlenül attól, hogy engedély, vagy elismerés birtokában végzi- e tevékenységet a vizsgált személy. Az ellenőrzésekkel kapcsolatos előírások ezt a lehetőséget teremtik meg.

-----STARTING---POINT---RESZLETES---

Az 1. §-hoz

Az Átv. hatályának pontosítását végzi el. A módosításban megnevezett fajok fajtáinak tenyésztése a jelenleg is az Átv. hatálya alatt áll, azonban pontatlan megnevezéssel, tehát a módosítás nem von új fajokat az Átv. hatálya alá.

A 2. §-hoz

A tenyésztési hatóság ellenőrzési hatáskörét teszi konkrétabbá, kiemeli azt, hogy a tenyésztési hatóság minden állattenyésztési tevékenységet ellenőrizhet, mely hozzájárul az állattenyésztéssel kapcsolatos jogellenes magatartások hatékony feltárásához.

A 3. §-hoz

Az állattenyésztési bírság alól az alábbi - ebekkel kapcsolatos jogellenes magatartások mentesülnek 2013. szeptember 30-ig:

- tenyésztőszervezeti elismerés nélküli törzskönyvezés végzése, tenyészállat minősítése, nyilvános tenyészállat-bírálat végzése, egyéb tenyésztési szolgáltatást nyújtása, vagy származási igazolás kiállítása;

- más tenyésztőszervezet jogosultságába tartozó fajta vonatkozásában törzskönyvezés végezése, tenyészállat minősítése, nyilvános tenyészállat-bírálat végezése, egyéb tenyésztési szolgáltatás nyújtása, vagy származási igazolás kiállítása;

- engedély nélkül végzése az e törvényben meghatározott engedélyköteles tevékenységeknek;

- tenyészállatnak, állati eredetű szaporítóanyagnak az ország területére szakmai hozzájárulás nélkül behozatala vagy kivitele.

-----STARTING---POINT---VEGE---

A 4. §-hoz

A módosítás hatálybaléptetését rendeli el, fenntartva azt a jogalkotói szándékot, hogy 2013. szeptember 30. után sem indokolt ebfajták tekintetében állattenyésztési bírságot kiszabni tenyészállatnak, állati eredetű szaporítóanyagnak az ország területére szakmai hozzájárulás nélküli behozatala vagy kivitele esetén.