1997. évi XXXVII. törvény indokolása

a Magyar Köztársaság és a Moldovai Köztársaság között Budapesten, 1995. április 19-én aláírt, a baráti kapcsolatok és együttműködés alapjairól szóló Szerződés kihirdetéséről

Indokolás

A Magyar Köztársaság elnöke és a Moldovai Köztársaság elnöke Budapesten, 1995. április 19-én írta alá a két állam között a baráti kapcsolatokról és együttműködés alapjairól szóló Szerződést.

Az Országgyűlés 1996. szeptember 13-án erősítette meg a Szerződést. A megerősítő okiratok kicserélésére Chisinauban, 1996. október 9-én került sor és ezen a napon a Szerződés hatályba lépett.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.

E törvény a kihirdetését követő 8. napon lép hatályba, azonban rendelkezéseit 1996. október 9-től kell alkalmazni.