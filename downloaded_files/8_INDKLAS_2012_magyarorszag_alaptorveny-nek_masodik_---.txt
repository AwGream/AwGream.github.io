Magyarország Alaptörvényének második módosítása indokolása

(2012. november 9.)

Általános indokolás

A törvény - a választásokon és népszavazásokon való részvétellel kapcsolatos önrendelkezési jog kiteljesítése céljából - lehetővé teszi, hogy sarkalatos törvény a választásokon az ajánlás, a szavazás és a jelöltként indulás lehetőségét, valamint a népszavazáson való szavazás lehetőségét azok számára biztosítsa, akik előre jelzik, hogy e jogukat gyakorolni kívánják.

Részletes indokolás

Az 1. cikkhez

A választói névjegyzékbe a választópolgár kérelme alapján vehető fel. A választójogot a névjegyzékbevételt követően lehet gyakorolni.

A névjegyzékbevételi kérelem magyarországi lakóhellyel rendelkező lakos esetében személyesen vagy elektronikus úton, magyarországi lakóhellyel nem rendelkező személy estén levélben vagy elektronikus úton történhet.

A névjegyzékbevétel a választás, vagy népszavazás napját megelőző tizenötödik napig kérelmezhető.

A névjegyzéket minden általános választás előtt ismételten el kell készíteni.

A 2. cikkhez

A törvény hatálybalépéséről, valamint elfogadásának módjáról rendelkezik.