2019. évi CII. törvény végső előterjesztői indokolása

a nemzeti köznevelésről szóló 2011. évi CXC. törvény módosításáról

-----STARTING---POINT---ALTALANOS--- 

A nemzetiségi pótlék összegének alsó határa 10%-ban, felső határa 40%-ban kerül meghatározásra. Elengedhetetlenül szükséges a nemzetiségi nevelési-oktatási feladatot ellátó pedagógusok fokozott megbecsülése, a nemzetiségi nevelési-oktatási feladatot ellátó pedagógusok nemzetiségi pótléka maximum értékének 40%-ra történő emelése és emiatt növelni kell a nemzetiségi pótlék támogatási előirányzatát és a támogatás fajlagos összegét. A nemzetiségi pótlék emelésével egy időben a pótlék differenciálása is bevezetésre kerül, a nemzetiségi oktatás-nevelésre fordított munkaidő arányában, melyet a 326/2013. (VIII. 30.) Korm. rendelet vonatkozó részeinek módosításával és kiegészítésével kívánunk szabályoztatni. Ezáltal differenciáltan, alacsonyabb pótlék százalékkal, de minden nemzetiségi oktatás-nevelést végző nemzetiségi pedagógus arányosan jogosulttá válik a nemzetiségi pótlékra.

-----STARTING---POINT---RESZLETES---

Az 1. §-hoz

Azért szükséges az Nkt. 8. mellékletének módosítása, hogy a nemzetiségi pótlék alsó határa a mostani 30%-ról 10%-ra csökkenjen, a felső pedig 30%-ról 40%-ra növekedjék.

-----STARTING---POINT---VEGE---

A 2. §-hoz

Hatályba léptető rendelkezés. A módosítás 2020. január 1. napján lép hatályba.