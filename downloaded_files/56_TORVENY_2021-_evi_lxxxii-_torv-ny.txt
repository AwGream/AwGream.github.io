2021. évi LXXXII. törvény

a természetes személyek adósságrendezéséről szóló 2015. évi CV. törvény módosításáról

1. § A természetes személyek adósságrendezéséről szóló 2015. évi CV. törvény (a továbbiakban: Are. tv.) 17. §-a a következő (1a) és (1b) bekezdéssel egészül ki:

„(1a) Az adós kérelmére - az adósságrendezési eljárás kezdeményezésének céljára - az adós hitelezői, továbbá ha az adós ellen végrehajtási eljárás indult, a végrehajtást foganatosító szerv díjmentesen, az adós kérelmének kézhezvételétől számított 10 munkanapon belül kötelesek kiállítani olyan kimutatást, amely tartalmazza

a) az adóssal szemben fennálló követelés jogalapját, hitelviszonyból eredő tartozás esetén a hitel futamidejét (ha ez értelmezhető), a követelés összegét, összetételét (tőke, kamat, késedelmi kamat, költség, megelőlegezett végrehajtási költség, végrehajtót megillető díj, költségtérítés, behajtási jutalék a bírósági végrehajtásról szóló törvényben meghatározott általános költségátalány), valamint a követelés biztosítékait,

b) az arra vonatkozó információt, hogy a lejárt esedékességű követelésre az adós számára engedélyezett-e részletfizetést, és ha igen, a részletfizetés időtartamát, a törlesztési részletek összegét,

c) annak felsorolását, hogy mely követelésre rendeltek el végrehajtást, a végrehajtást foganatosító szerv megnevezését, a végrehajtási ügy számát,

d) az arra vonatkozó információt, hogy zálogjoggal biztosított követelés esetén kezdeményezte-e a hitelező a zálogtárgy végrehajtáson kívüli értékesítését, és ha igen, az értékesítés folyamatban van-e.

(1b) Az adósságrendezési eljárás kezdeményezésekor az adós elsőként bíróságon kívüli adósságrendezési eljárás lefolytatását, ennek sikertelensége esetén bírósági adósságrendezési eljárás lefolytatását kéri. Az adósságrendezési eljárás kezdeményezésekor az adós bíróságon kívüli adósságrendezési eljárás helyett bírósági adósságrendezési eljárást kezdeményez, ha nincs főhitelezője. Amennyiben a Családi Csődvédelmi Szolgálat a bíróságon kívüli adósságrendezési eljárás lefolytatása során megállapítja, hogy az adósnak nincs főhitelezője, a 22. § (2) bekezdésében foglaltakra hívja fel az adóst.”

2. § Az Are. tv.

a) 7. § (1) bekezdés b) pontjában az „adósságrendezésbe tartozó vagyonát,” szövegrész helyébe az „adósságrendezésbe tartozó vagyonának 80%-át,”,

b) 21. § (1) bekezdésében és 45. § (4) bekezdésében a „7,8%-ának” szövegrészek helyébe a „7%-ának”,

c) 21. § (1) bekezdésében a „30 000 forint” szövegrész helyébe a „20 000 forint”,

d) 22. § (3) bekezdésében a „23. § és a környezettanulmány elvégeztetését a 24. §-ban foglaltak” szövegrész helyébe a „23. §-ban foglaltak”,

e) 25. § (3) bekezdésében az „igazolást, valamint a környezettanulmányról felvett jegyzőkönyvet megküldi” szövegrész helyébe az „igazolást megküldi”,

f) 45. § (3) bekezdésében az „öregségi nyugdíj legkisebb mértéke másfélszeresének” szövegrész helyébe az „öregségi nyugdíj legkisebb mértéke kétszeresének”,

g) 45. § (3) bekezdésében az „öregségi nyugdíj legkisebb mértékének” szövegrész helyébe az „öregségi nyugdíj legkisebb mértéke másfélszeresének”,

h) 45. § (4) bekezdésében a „zálogjoggal terhelt ingatlan forgalmi értéke” szövegrész helyébe a „zálogjoggal terhelt ingatlan 5. § 36. pont a) alpontjában meghatározott forgalmi értéke”,

i) 45. § (5) bekezdés a) pontjában az „öregségi nyugdíj legkisebb mértékének másfélszeresét” szövegrész helyébe az „öregségi nyugdíj legkisebb mértékének kétszeresét”,

j) 45. § (5) bekezdés b) pontjában az „öregségi nyugdíj legkisebb mértéke másfélszeresét” szövegrész helyébe az „öregségi nyugdíj legkisebb mértéke kétszeresét”,

k) 72. § (1) bekezdésében az „öregségi nyugdíj legkisebb mértékét” szövegrész helyébe az „öregségi nyugdíj legkisebb mértéke másfélszeresét”,

l) 72. § (1) bekezdésében az „öregségi nyugdíj legkisebb mértéke kétszeresét” szövegrész helyébe az „öregségi nyugdíj legkisebb mértéke háromszorosát”

szöveg lép.

3. § Az Are. tv. 43. alcíme a következő 105/D. §-sal egészül ki:

„105/D. § (1) E törvények a természetes személyek adósságrendezéséről szóló 2015. évi CV. törvény módosításáról szóló 2021. évi LXXXII. törvénnyel (a továbbiakban: 2021. évi LXXXII. törvény) megállapított rendelkezéseit - a (2) bekezdésben foglaltak kivételével - a 2021. évi LXXXII. törvény hatálybalépését követően kezdeményezett adósságrendezési eljárásokra kell alkalmazni.

(2) E törvénynek a 2021. évi LXXXII. törvénnyel megállapított 45. § (3) bekezdését, 45. § (4)-(5) bekezdését és 72. § (1) bekezdését a 2021. évi LXXXII. törvény hatálybalépésekor folyamatban lévő eljárásokban is alkalmazni kell.”

4. § Hatályát veszti az Are. tv.

a) 24. §-a,

b) 71. § (2) bekezdése,

c) 106. § (2) bekezdés c) pontja.

-----STARTING---POINT---VEGE---

5. § Ez a törvény 2021. július 1-jén lép hatályba.