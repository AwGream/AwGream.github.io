2004. évi XCVIII. törvény indokolása

az árak megállapításáról szóló 1991. évi LXXXVII. törvény módosításáról

-----STARTING---POINT---ALTALANOS--- 

A taxi szolgáltatásra vonatkozó hatályos szabályozás szerint a taxiengedély érvényességi területe szerint illetékes települési önkormányzat - Fővárosban a Fővárosi Önkormányzat - a személytaxi szolgáltatásért felszámítható legmagasabb árat szabályozhatja önkormányzati rendeletben.

A gyakorlati tapasztalatok azt igazolják, hogy a legmagasabb ár megállapítása nem felel meg a szolgáltatás ellátása speciális követelményeinek. A szolgáltatást igénybevevő utasok számára gyakran követhetetlen díjmegállapításra kerül sor, a különböző taxi vállalkozások árképzése és az általuk érvényesített ár nehezen ellenőrizhető.

A fix ár bevezetésével az utasok számára és az árhatóság számára is követhető és kiszámítható az érvényesített díj. Fogyasztóvédelmi szempontból számtalan előnnyel jár és kiszűri a megtévesztés lehetőségét is. A kisvállalkozók számára biztosítja az önköltségen felüli biztonságos vállalkozáshoz szükséges bevételeket.

A fix árképzés és feltételei önkormányzati rendeleti szabályozása megfelel az EU-s országok gyakorlatának és ezáltal könnyebben megoldható az árképzés elemeinek változása miatti díjmódosítás.

A módosítás meghatározza a fix ár megállapításának általános szabályait.

A jelenleg hatályos szabályozás a jogsértőkkel szemben nem tesz lehetővé kellően határozott fellépést. A módosítással a szankciórendszer kiegészül a fogyasztóvédelmi bírság kiszabása kezdeményezésének lehetőségével.

-----STARTING---POINT---RESZLETES---

-----STARTING---POINT---VEGE---