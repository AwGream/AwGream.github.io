1997. évi XL. törvény indokolása

a Magyar Köztársaság és az Üzbég Köztársaság között Budapesten, 1992. március 3-án aláírt, az államközi kapcsolatok alapjairól szóló Szerződés kihirdetéséről

Indokolás

A Magyar Köztársaság miniszterelnöke és az Üzbég Köztársaság miniszterelnök-helyettese Budapesten, 1992. március 3-án írta alá a két állam között az államközi kapcsolatok alapjairól szóló Szerződést.

Az Országgyűlés 1993. november 26-án erősítette meg a Szerződést. A megerősítő okiratok kicserélésére Taskentben, 1995. november 21-én került sor és ezen a napon a Szerződés hatályba lépett.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.

E törvény a kihirdetését követő 8. napon lép hatályba, azonban rendelkezéseit 1995. november 21-től kell alkalmazni.