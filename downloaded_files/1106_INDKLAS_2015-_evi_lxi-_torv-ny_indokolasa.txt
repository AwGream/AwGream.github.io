2015. évi LXI. törvény indokolása

az egyes adótörvények és azzal összefüggő egyéb törvények módosításáról szóló 2011. évi CLVI. törvény módosításáról

-----STARTING---POINT---ALTALANOS--- 

A törvény alapján a mezőgazdasági munkakörben foglalkoztatott 25 év feletti és 55 év alatti munkavállalók esetében a munkáltatók a szociális hozzájárulási adóból kedvezményt vehetnek igénybe. A kedvezmény mértéke a bruttó munkabér, de legfeljebb 100 ezer forint 14,5 százaléka.

Azokban a hónapokban, melyekben a munkavállaló betölti a 25. és 55. életévét a kedvezmény nem vehető igénybe, tekintettel arra, hogy a huszonöt év alatti és az ötvenöt év feletti munkavállalók után járó kedvezmény ekkor még, illetve már érvényesíthető. Amennyiben a munkavállaló a hónap egy részében nem vagy nem kizárólag mezőgazdasági munkakörben kerül foglalkoztatásra, akkor a kedvezmény nem érvényesíthető.

-----STARTING---POINT---RESZLETES---

Az 1. §-hoz

A mezőgazdasági munkakörben foglalkoztatott 25 és 55 év közötti munkavállalók foglalkoztatása esetén a munkáltató 14,5%-os kedvezményt érvényesíthet az őt terhelő szociális hozzájárulási adóból. A kedvezmény a bruttó munkabér után jár, de legfeljebb 100 ezer forint után érvényesíthető. A kedvezmény egész hónapra akkor érvényesíthető, ha a munkavállaló a hónap egészében mezőgazdasági munkakörben kerül foglalkoztatásra.

Azon hónapok tekintetében, amelyben a munkavállaló a 25. és 55. életévét betölti, a kedvezmény nem vehető igénybe, tekintettel arra, hogy a huszonöt év alatti és az ötvenöt év feletti munkavállalók után járó kedvezmény ekkor még, illetve már érvényesíthető.

A 2. §-hoz

A kedvezménnyel érintett munkavállaló részmunkaidős foglalkoztatása esetén a munkáltató által igénybe vehető kedvezmény összegét a részmunkaidő és a teljes munkaidő arányában csökkenteni kell.

A 3. §-hoz

A mezőgazdasági munkakörben foglalkoztatott 25 és 55 év közötti munkavállalók után érvényesíthető adókedvezményt költségvetési szerv kifizető nem veheti igénybe.

-----STARTING---POINT---VEGE---

A 4. §-hoz

Hatályba léptető rendelkezés.