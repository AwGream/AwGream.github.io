1994. évi XLVII. törvény indokolása

a foglalkoztatás elősegítéséről és a munkanélküliek ellátásáról szóló 1991. évi IV. törvény módosításáról

-----STARTING---POINT---ALTALANOS--- 

A foglalkoztatás elősegítéséről és a munkanélküliek ellátásáról szóló 1991. évi IV. törvény 1991. márciusában történt hatálybalépése óta eltelt időszak alatt a munkaerőpiaci helyzet megváltozott.

A regisztrált munkanélküliek számának 1991-től történő emelkedése az 1993. februári 705 ezer főrs csúcspontot követően fokozatosan mérséklődött. Ezzel egyidejűleg csökkent a munkanélküli járadékban és munkanélküli segélyben részesülők száma. A munkanélküliek összetétele is megváltozott miközben javult a szakképzett fiatal, de gyakorlattal már rendelkező munkavállalók elhelyezkedési esélye, a járadékos időszak csökkenésével a munkanélküliek hamarabb kerülnek ki az ellátási rendszerből, egyre nagyobb a munkanélküliek között a már hosszabb ideje munka nélkül lévők, a tartós munkanélküliek száma. Bár a legrosszabb helyzetben lévők számára a szociális törvény alapján biztosított jövedelempótló támogatás átmeneti megélhetést nyújt, lehetőséget kell találni a munkaerőpiacra történő visszavezetésükre.

A helyzet javítása érdekében a foglalkoztatási törvény most előkészített módosítása

- elősegíti a mielőbbi munkába állást,

- továbbfejleszti az aktív foglalkoztatási eszközrendszert,

- rugalmasabbá kívánja tenni a munkanélküli ellátások, valamint az aktív foglalkoztatási eszközök és az elhelyezkedés közötti átjárást,

- csökkenti a munkaadói járulék mértékét, ezzel is ösztönözve a vállalkozások fejlődését,

- pontosít olyan szabályokat, melyek a jogalkalmazás során bizonytalanságot okoztak.

-----STARTING---POINT---RESZLETES---

Az 1. §-hoz

A hatályos törvényben a közhasznú munkavégzés támogatására vonatkozó szabályok a foglalkoztatás bővítését szolgáló támogatásokat szabályozó rendelkezések között találhatók. A javaslat - elismerve a közhasznú munkavégzés támogatásának a munkanélküliség elleni küzdelemben betöltött jelentős szerepét, valamint azt,hogy ez esetben nem csupán a munkabér, hanem a foglalkoztatással felmerült közvetlen költségek átvállalásáról van szó - e támogatási formát külön cím alatt szabályozza.

A támogatásnak a hatályos szabályozás szerinti igénybevételét gyakran akadályozza, hogy a 70%-os mértékű költségátvállalás nem ad elegendő segítséget a település közfeladat szükségleteit kielégítő munkák megszervezéséhez. Ezért a javaslat a jelenleginél nagyobb arányú, a foglalkoztatási költség 90%-áig terjedő támogatás lehetőségét is biztosítja a közhasznú munka szervezője számára. Az emelt mértékű támogatás nyújtásának feltételeit a munkaügyi tanács, illetve a Munkaerőpiaci Bizottság határozza meg. Úgyszintén lehetőséget ad a javaslat - Munkaerőpiaci Bizottság döntése alapján - a támogatás időtartamának az általános egy év időtartamnál hosszabb, legfeljebb két éves időtartamban történő meghatározására.

A javaslat igazodva a Polgári Törvénykönyvről szóló 1959. évi IV. törvény legutóbbi módosításához, egyrészt pontosítja a közhasznú munka meghatározását. A javaslat szerint a közhasznú munkavégzés támogatását az a munkaadó igényelhet, aki a lakosság vagy a település közfeladatának (Ptk. 74/G. § (2) bek.) ellátása érdekében, a munkaügyi központ által kiközvetített munkanélküli foglalkoztatását munkaviszony keretében vállalja. Továbbá a támogatás igénybevétele a törvényben meghatározott feltételek szerint a jövőben lehetővé válik a közhasznú társaság számára is.

A 2. §-hoz

A Kormány a munkaerőpiaci helyzetben bekövetkezett változásokra, valamint az 1994-ben várható folyamatokra is tekintettel, az 1994. január 14-ei ülésén a munkaadói járulék mértékének csökkentését határozta el. Ennek megfelelően a javaslat a munkaadói járulék mértékét 7,2% helyett, 5%-ban állapítja meg.

A 3. §-hoz

A törvény alkalmazása során kérdésként merült fel, hogy ha a külföldi állam Magyarországon működő diplomáciai, illetőleg konzuli képviselete, továbbá nemzetközi szervezet, vagy külföldön bejegyzett alapítvány magyarországi képviselete magyar munkavállalót foglalkoztat, köteles-e munkaadói járulékot fizetni, illetőleg a munkavállaló munkabéréből a munkavállalói járulékot levonni és befizetni.

a befizetés technikailag sem volt megoldható, mert ezek a szervezetek - miután őket adófizetési kötelezettség nem terheli - nem rendelkeznek adószámmal. A javaslat ezért az előbbiekben említett szervezetek vonatkozásában előírja, hogy a munkaadói és az általuk levont munkavállalói járulékot közvetlenül a Szolidarítási Alap számlájára kell befizetni.

A 4. §-hoz

Az Flt. alkalmazása szempontjából közfeladatnak minősül a Ptk. 74/G. § (2) bekezdésében meghatározott feladat.

-----STARTING---POINT---VEGE---

Az 5. §-hoz

A munkaadói járulék megváltozott mértékével kapcsolatos jogszabályi összhangot teremti meg a rendelkezés.

A 6. §-hoz

A törvény meghatározza az üzemi tanácsi választások következő időpontját, e szerint azokat 1995. május 19-e és május 26-a között kell megtartani.