2002. évi XXXVIII. törvény indokolása

az épített környezet alakításáról és védelméről szóló 1997. évi LXXVIII. törvény módosításáról

-----STARTING---POINT---ALTALANOS--- 

Az épített környezet alakításáról és védelméről szóló 1997. évi LXXVIII. törvényt módosító 1999. évi CXV. törvény 34. § indoklása szerint az új tartalmi elvárásoknak, az országos településrendezési és építési követelményeknek (OTÉK) megfelelően elkészített településrendezési eszközök fogadhatók el. Az építésügyi jogszabályok jelentős változása miatt indokolt volt az érvényes, de a korábbi szabályoknak megfelelően elkészített településrendezési tervek alkalmazhatóságát határidőhöz (2003. december 31.) kötni.

Az önkormányzatok zöme részben a szakmai kapacitás, a szakemberhiány, részben a pénzügyi feltételek hiánya miatt várhatóan nem tudja tartani a fenti határidőt, mely jelentős hátrányt okozhat a késedelmeseknek. Az okok között említendő, hogy a jogszabályok változása miatt bonyolultabbá vált az eljárási rend, mely hosszabb egyeztetési periódust igényel.

Az országos településrendezési és építési követelményekről szóló, módosított 253/1997. (XII. 20.) Korm. rendelet 1. § (1) bekezdése értelmében területet felhasználni, továbbá telket alakítani, építményt, építményrészt, épületegyüttest építeni, átalakítani, bővíteni, felújítani, helyreállítani, korszerűsíteni és lebontani, elmozdítani, a rendeltetését megváltoztatni (a továbbiakban együtt: építési munka) és ezekre hatósági engedélyt adni e rendelet és mellékletei, valamint a helyi településrendezési eszközök (a helyi építési szabályzat és a szabályozási terv) rendelkezései szerint szabad. A hatósági engedély kiadása során az OTÉK normáitól való eltérést a rendelet főszabályként nem teszi lehetővé, kivéve a 1. § (4) bekezdésében foglaltakat.

Az építési beruházási vonzatú pályázatok kiírásai feltételként szabják a jogerős építési engedély meglétét, melynek megszerzése a késedelmes önkormányzatok esetében - érvényes szabályozási terv hiányában - nem lesz lehetséges. Az önkormányzatok esélyegyenlőségének biztosítása érdekében javaslom a fenti határidő-módosítást.

-----STARTING---POINT---RESZLETES---

-----STARTING---POINT---VEGE---