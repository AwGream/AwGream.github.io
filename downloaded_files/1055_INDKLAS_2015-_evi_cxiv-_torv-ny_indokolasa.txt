2015. évi CXIV. törvény indokolása

a személyszállítási szolgáltatásokról szóló 2012. évi XLI. törvény módosításáról

-----STARTING---POINT---ALTALANOS--- 

A törvény elsődleges célja a személyszállítási szolgáltatásokról szóló 2012. évi XLI. törvény (a továbbiakban: Sztv.) összhangjának megteremtése az Európai Bizottságnak a 2015. június 16-án hatályba lépő, az új vasúti személyszállítási szolgáltatásokról szóló, 2014. augusztus 11-i 869/2014/EU végrehajtási rendeletével (a továbbiakban: EU Rendelet).

Az EU Rendelet kapcsolódik az egységes európai vasúti térség létrehozásáról szóló 2012/34/EU irányelvben foglaltakhoz, amely lehetővé tette az új, nyílt hozzáférésű, közbenső megállókkal rendelkező nemzetközi vasúti személyszállítási szolgáltatások (belföldi kabotázs) bevezetését.

Az EU Rendelet előírja a vasúti személyszállítási szolgáltatás fő céljára és a már meglévő személyszállítási szolgáltatások gazdasági egyensúlyára irányuló vizsgálatra vonatkozó részletszabályokat.

Az EU Rendelet 2015. június 16-tól a tagállamokban kötelező és közvetlenül alkalmazandó, emiatt jogharmonizációs céllal szükséges az Sztv. egyes rendelkezéseinek módosítása. A jogharmonizációs célú módosításon túl a törvénybe beépítésre kerültek azok az alábbi területeket érintő módosítások, amelyek az Sztv. megalkotása óta jogi vagy alkalmazási tapasztalat alapján szabályozási igényként felmerültek.

Az adatkezelési szabályok pontosítása

A törvény a nemzeti mobilfizetési törvény végrehajtásával, valamint az elektronikus jegyrendszer jövőbeni bevezetésével összefüggésben kiterjeszti a közösségi közlekedési szolgáltatásokra vonatkozó adatkezelési és adat-megismerési jogot a nemzeti mobilfizetési szervezetre, valamint azon adatok körére, amelyek a közösségi közlekedésben teljesített utazások pontos elszámolásához, valamint az utazási kedvezményre jogosultság ellenőrzéséhez szükségesek. A törvény biztonsági okokból lehetővé teszi a jegy és bérletértékesítő berendezésekkel történő kép- és hangfelvétel készítését.

Elektronikus panaszkezelés előmozdítása

Az elektronikus panaszkezelés előmozdítása érdekében a törvény pontosítja a közlekedésszervezőre vonatkozó panaszok kivizsgálására, valamint az üzletszabályzatokra vonatkozó rendelkezéseket.

A vízi közlekedés fejlesztésével kapcsolatos hatáskörök pontosítása

A vízi személyszállítási szolgáltatások fejlesztése és a közösségi közlekedési rendszerbe történő integrálása érdekében a törvény pontosítja a vízi személyszállítási közszolgáltatásokkal kapcsolatos hatásköröket (elővárosi/országos/regionális vízi személyszállítási közszolgáltatások a miniszter hatáskörébe tartoznak, a helyi szolgáltatások a települési önkormányzat hatáskörébe, a miniszter egyetértési jogával). A törvény emellett lehetővé teszi a miniszter számára, hogy a vízi személyszállítási közszolgáltatás lebonyolítására alkalmas és ahhoz szükséges vízparti ingatlanok, kikötőhelyek, kikötői infrastruktúra használatának szakmai szabályait rendeletben írja elő.

Az indokolatlan párhuzamosságok állami finanszírozásának megszüntetése

A törvény bevezeti annak lehetőségét, hogy bizonyos, közszolgáltatásokkal egyébként megfelelően ellátott területeken a szolgáltatásokat ellátó közszolgáltató, - indokolt esetben - bizonyos vonalak esetében állami finanszírozás (támogatás és kedvezmények) nélkül, piaci alapon önfenntartó személyszállítási szolgáltatásokat biztosítson. Ennek célja, hogy az alap közszolgáltatási ellátás sérelme nélkül megteremtse annak a lehetőségét, hogy közforrásokból indokolatlanul ne kerüljenek párhuzamos szolgáltatások finanszírozásra, ugyanakkor bizonyos állami finanszírozás nélkül is gazdaságos szolgáltatások továbbra is biztosíthatóak legyenek (pl. kiemelt turisztikai központokba közvetlen, átszállásmentes eljutást biztosító expressz járatok). Ezzel párhuzamosan a törvény az egyéb rendelkezései között az államháztartási szempontok fokozott érvényesítése és a költségvetési fegyelem eredményesebb betartása érdekében rendelkezik arról, hogy a helyközi személyszállítási közszolgáltatások megrendelése során a közlekedésért felelős miniszter az államháztartásért felelős miniszterrel egyetértésben járjon el.

-----STARTING---POINT---RESZLETES---

Az 1. §-hoz

Bevezeti a közhiteles adatokkal megszemélyesített közlekedési kártyát, amely a NEK szabályrendszere alapján kerül kibocsátásra. E kártya biztosítja az egyes közösségi közlekedési szolgáltatások igénybevételét, az egyes közlekedési szolgáltatók által működtetett rendszerek közötti átjárhatóságot, az egyes rendszerek interoperabilitását.

A 2. §-hoz

Az Sztv. 4. §-a tartalmazza a közlekedésért felelős miniszter feladatait a személyszállítási közszolgáltatásokkal kapcsolatban. Ennek keretében méltányolandó és igazolható, hogy az államháztartási szempontok fokozott érvényesítése és a költségvetési fegyelem eredményesebb betartása érdekében rendelkezik arról, a helyközi személyszállítási közszolgáltatások megrendelése során a közlekedésért felelős miniszter az államháztartásért felelős miniszterrel egyetértésben járjon el.

A 3-4. §-hoz

A nemzeti mobilfizetésről szóló törvénnyel összhangban az Sztv. 7. §-a tartalmazza a közforgalmú személyszállítási szolgáltatások működésével kapcsolatos adatkezelési, közrend- és vagyonvédelmi, valamint megfigyelési szabályokat, szükséges az ezzel kapcsolatos jogosultságok kiterjesztése a közlekedési bevételek beszedését végző nemzeti mobil fizetési szervezetre vonatkozóan.

Ezen túlmenően a törvény rendelkezik a jegy és bérletértékesítő berendezésekkel történő kép- és hangfelvétel készítésének lehetővé tételéről.

A törvény biztosítja a közösségi közlekedési szolgáltatások, és elsősorban az állami kedvezményekkel igénybevett közösségi közlekedési szolgáltatások igénybevételét csak a megfelelő jogosultsággal rendelkező, azaz az arra jogosult személyek vegyék igénybe, oly módon, hogy a szolgáltató, valamint a szolgáltatás biztosítását elősegítő szervezetek megfelelő ellenőrzést (akár offline) tudjanak gyakorolni a kedvezmények igénybevétele esetében. A törvény kiterjeszti az adatkezelési jogosultságot személyazonosításra alkalmas hatósági igazolványának típusára és számára, ha 14. életévét betöltötte aláírására, illetve az elektronikusan kiállított, utazásra jogosító közlekedési kártya esetén annak száma és a jogosult arcképmására. Ennek indoka, hogy az egyes közlekedési szolgáltatások igénybevétele jogosultsághoz kötött, amelyhez az egyéni azonosítási lehetőség elengedhetetlen.

A jogosító okmányok típusának és számának rögzítése azért is indokolt, mivel a jogosultság ellenőrzése kizárólag megfelelő okmány, közokirat és személy azonosítás alapján történhet. Ennek megfelelően az azonosító igazolvány típusa és száma része az azonosítási feladatnak, nem utolsó sorban a későbbi, a szolgáltató által az állammal, vagy egyéb állami szervvel történő tételes elszámolás alapját is ezen azonosítás képezi, és az adatok forrásaként szolgáló okmány azonosítása nélkül az adatok hitelesítése, illetve visszakeresése nem biztosítható.

Biztosítja továbbá az esetlegesen felmerülő polgári jogi igények érvényesítéséhez szükséges azonosítási feltételeket.

Az 5. §-hoz

A gyakorlati tapasztalatok alapján és az eljárások egyszerűsítése érdekében indokolt a panaszok benyújtását elektronikus úton is lehetővé tenni.

A panaszos panasszal élhet, ha a szolgáltató, illetve a közlekedésszervező megsértette az Sztv.-ben felsorolt rendelkezések valamelyikét. Az Sztv. ugyanakkor jelenleg nem egységesen szabályozza a szolgáltató, illetve a közlekedésszervező feltételezett jogsértése esetén benyújtandó dokumentumok, illetve adatok körét, a panasz benyújtásának határidejét, illetve az eljárás során meghallgatható felek körét. A vasúti társaságra vonatkozó panaszok esetében előírt rendelkezések alkalmazását indokolt a közlekedésszervezőre vonatkozó panaszokra is kiterjeszteni.

A 6-7. §-hoz

Miután a közösségi közlekedésben egyre jelentősebb szerepet tölt be a vízi közlekedés, ezért szükséges az annak végzéséhez szükséges ingatlanokra és infrastruktúrára vonatkozó szabályok pontosítása, a közlekedésszakmai szempontok minél teljesebb érvényesülése céljából, továbbá pontosítani szükséges a vízi járművel végzett személyszállítási közszolgáltatásokra vonatkozó közszolgáltatási szerződések megkötését rendező szabályokat.

Emellett a törvény egyértelműsíti, hogy a személyszállítási üzletszabályzatoknak az alapvető jogszabályi kereteket meghatározó jogszabályi rendelkezéseknek is meg kell felelniük, e nélkül azok nem hagyhatók jóvá.

A 8-10. §-hoz

A törvény bevezeti annak lehetőségét, hogy bizonyos, közszolgáltatásokkal egyébként megfelelően ellátott területeken a szolgáltatásokat ellátó közszolgáltató, - indokolt esetben - bizonyos vonalak esetében állami finanszírozás (támogatás és kedvezmények) nélkül, piaci alapon önfenntartó személyszállítási szolgáltatásokat biztosítson. Ennek célja, hogy az alap közszolgáltatási ellátás sérelme nélkül megteremtse annak a lehetőségét, hogy közforrásokból indokolatlanul ne kerüljenek párhuzamos szolgáltatások finanszírozásra, ugyanakkor bizonyos állami finanszírozás nélkül is gazdaságos szolgáltatások továbbra is biztosíthatóak legyenek (pl. kiemelt turisztikai központokba közvetlen, átszállásmentes eljutást biztosító expressz járatok). A törvény pontosítja továbbá a személyszállítási közszolgáltatások díjainak és pótdíjainak meghatározását, olyan módon, hogy a bruttó összegek alkalmazásának előírásával annak érdekében elkerülhetőek a díjak és pótdíjak meghatározásakor a kerekítésből adódó eltérések.

A 11-12. §-hoz

Az Sztv. 45-47. §-a tartalmazza az új nemzetközi vasúti személyszállításra vonatkozó előírásokat, amelyeket a 2015. június 16-tól hazánkban is közvetlenül alkalmazandó EU Rendelet is előír. Tekintettel a szabályozás megismétlésének elkerülésére, szükséges az Sztv. 45. § (2) bekezdésének és 47. § (3) bekezdésének pontosítása.

A 13. §-hoz

Az EU Rendelet előírása miatt szükséges az EU Rendelet 18. cikkében előírt, a tagállamoknak a díjak kiszabására vonatkozó lehetősége miatt két új felhatalmazó rendelkezés megállapítása.

A 14. §-hoz

A 3., 4. és 5. §-ban foglalt módosítások, valamint az egységes fogalomhasználat miatt szükségessé vált szövegpontosításokat tartalmazza.

A 15-16. §-hoz

Hatályon kívül helyező és 

-----STARTING---POINT---VEGE---

hatályba léptető rendelkezéseket tartalmaz.

A 17. §-hoz

Jogharmonizációs záradék.