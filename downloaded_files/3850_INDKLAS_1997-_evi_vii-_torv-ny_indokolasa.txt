1997. évi VII. törvény indokolása

a helyi önkormányzatok címzett és céltámogatási rendszeréről szóló 1992. évi LXXXIX. törvény módosításáról

-----STARTING---POINT---ALTALANOS--- 

Az államháztartási és közigazgatási reform keretében a helyi önkormányzatok címzett és céltámogatási rendszeréről szóló 1992. évi LXXXIX. törvény átfogó korszerűsítése, továbbfejlesztése folyamatban van. A törvény korszerűsítése hosszabb időt vesz igénybe, ami veszélyezteti a rendszer folyamatos működését.

A hatályos törvény 3. § (1) bekezdése alapján az 1998. évi új induló címzett támogatásokra az igényeket 1997. év április 14-éig nyújthatják be az önkormányzatok. Ez ideig a címzett támogatások döntéselőkészítését elősegíteni hivatott szakmai koncepciók nem jelentek meg, mivel a módosított rendszerben - a törvény szerint - erre már nem lesz szükség. Az 1998. évre vonatkozó koncepciók ismeretében tudják az önkormányzatok az új címzett igényüket elkészíteni. A támogatási igények kidolgozásának időigényét figyelembe véve szükséges az április 14-ei határidőt november 14-ére módosítani.

Az 1998. évi új induló céltámogatásokra az igényeket a hatályos törvény 8. § (4) bekezdése szerint 1997. március 14-éig nyújthatják be az önkormányzatok. Jelenleg nincsenek a hatályos törvény szerint támogatható célok 1998. évre. A benyújtott törvény azt a megoldást tartalmazza, hogy az önkormányzatok 1998-ra változatlan formában és tartalommal az 1997. évi - kiterjesztett hatályú - támogatható célokra nyújthassák be támogatási igényüket. Az 1998. évi céltámogatási igények kidolgozásához alapfeltétel e törvény elfogadása. Mivel ilyen feltételek mellett 1997. március 14-éig nem nyújthatók be a céltámogatási igények, így e körben is szükséges a benyújtási határidő módosítása. Az új határidő e törvény szerint 1998. február 2-a lenne.

Az önkormányzatok, akik támogatási igénybejelentést szándékoznak tenni és erre nincs meg a lehetőség a törvényben rögzített határidőig, joggal követelhetik a törvényes megoldást. Ez indokolja a beadási határidők későbbi időpontra tételének szükségességét és az 1997. évi támogatható célok érvényességének kiterjesztését 1998. évre.

-----STARTING---POINT---RESZLETES---

-----STARTING---POINT---VEGE---