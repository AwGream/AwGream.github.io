2016. évi CI. törvény indokolása

az államháztartásról szóló 1992. évi XXXVIII. törvény és egyes kapcsolódó törvények módosításáról szóló 2006. évi LXV. törvény, valamint a civil szervezetek bírósági nyilvántartásáról és az ezzel összefüggő eljárási szabályokról szóló 2011. évi CLXXXI. törvény módosításáról

-----STARTING---POINT---ALTALANOS--- 

Az államháztartásról szóló 1992. évi XXXVIII. törvény és egyes kapcsolódó törvények módosításáról szóló 2006. évi LXV. törvény módosítása lehetőséget teremt a Kormány számára, hogy külön törvény rendelkezése alapján alapítványt hozzon létre.

A civil szervezetek bírósági nyilvántartásáról és az ezzel összefüggő eljárási szabályokról szóló 2011. évi CLXXXI. törvény módosítása a Kormány által külön törvény által létrehozott alapítványok bejegyzésével kapcsolatos speciális eljárási szabályait határozza meg.

-----STARTING---POINT---RESZLETES---

Az 1. §-hoz

A hatályos jogszabályok alapján a Kormány nem jogosult alapítványokhoz történő csatlakozásra, továbbá azok alapításához sem. A módosítással az Országgyűlés lehetőséget biztosít a Kormány részére, hogy külön törvény felhatalmazása alapján alapítványt hozhasson létre.

A 2. §-hoz

A szabályozás továbbá kiterjed a külön törvény felhatalmazása alapján létrehozott alapítvány nyilvántartásba vételi eljárásával kapcsolatos speciális eljárási szabályok meghatározására is.

A Kormány által alapított alapítványok vonatkozásában a nyilvántartásba vétellel kapcsolatos határidők rövidülnek, továbbá meghatározásra kerülnek a nyilvántartásba vétellel összefüggő eljárás egyes szakaszaira vonatkozó speciális rendelkezések.

A 3. §-hoz

Felhatalmazást tartalmaz a Kormány számára, hogy kijelölje az alapítói jogok gyakorlására jogosult személyt.

-----STARTING---POINT---VEGE---

A 4. §-hoz

A hatályba léptető rendelkezést tartalmazza.