2021. évi CXI. törvény végső előterjesztői indokolása

az 1979. évi 25. törvényerejű rendelettel kihirdetett, a pszichotróp anyagokról szóló, Bécsben, az 1971. évi február hó 21. napján aláírt egyezmény módosításának kihirdetéséről

Általános indokolás

Az Egyesült Nemzetek Szervezetének (a továbbiakban: ENSZ) Kábítószer Bizottsága (CND) az ENSZ nemzetközi kábítószer-politika kialakítására szakosodott funkcionális bizottsága. Az ENSZ Kábítószer Bizottsága (CND) évente ülésezik székhelyén, Bécsben. A nemzetközi kábítószer-politika alakításán kívül az ENSZ kábítószer-ellenőrzési egyezményeinek felhatalmazása alapján az ENSZ Kábítószer Bizottsága (CND) szabályozó funkcióval is rendelkezik: döntéseivel meghatározhatja, mely anyagok kerüljenek nemzetközi ellenőrzés alá.

Az ENSZ kábítószerekkel kapcsolatos egyezményei az egészségre való veszélyességük, a visszaélés kockázata és terápiás értékük alapján osztályozzák a kábítószereket és pszichotróp anyagokat. A pszichotróp anyagokról szóló, Bécsben, az 1971. évi február hó 21. napján aláírt egyezmény (a továbbiakban: Pszichotróp Egyezmény) négy jegyzékbe sorolja a pszichotróp anyagokat.

A Pszichotróp Egyezmény szerint a részes államok kötelezettsége meghozni azon jogalkotási intézkedéseket, amelyek szükségesek ahhoz, hogy rendelkezéseit saját területükön hatályba léptessék és végrehajtsák. A Pszichotróp Egyezmény kihirdetése hazánkban a pszichotróp anyagokról szóló, Bécsben, az 1971. évi február hó 21. napján aláírt egyezmény kihirdetéséről szóló 1979. évi 25. törvényerejű rendelettel történt meg. Jelen törvénnyel az ENSZ Kábítószer Bizottsága (CND) 64/2-8. számú határozatainak a magyar jogrendbe történő átültetése történik meg.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

Részletes indokolás

Az 1. §-hoz

A Pszichotróp Egyezmény jegyzékmódosítása kötelező hatályának elismerése a nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) 7. § (1) bekezdés a) pontja alapján az Országgyűlés hatáskörébe tartozik.

A 2. §-hoz

A jegyzékmódosítás kihirdetéséről rendelkezik az Nsztv. 9. § (1) bekezdése alapján.

A 3. §-hoz

Az ENSZ Kábítószer Bizottsága (CND) a 2021. április 12-16. között megtartott 64. ülésszakán 64/2. számú döntésével a CUMYL-PEGACLONE elnevezésű anyagot a Pszichotróp Egyezmény II. Jegyzékére felvette.

A 4. §-hoz

Az ENSZ Kábítószer Bizottsága (CND) a 2021. április 12-16. között megtartott 64. ülésszakán 64/3. számú döntésével az MDMB-4en-PINACA elnevezésű anyagot a Pszichotróp Egyezmény II. Jegyzékére felvette.

Az 5. §-hoz

Az ENSZ Kábítószer Bizottsága (CND) a 2021. április 12-16. között megtartott 64. ülésszakán 64/4. számú döntésével a 3-methoxyphencyclidine elnevezésű anyagot a Pszichotróp Egyezmény II. Jegyzékére felvette.

A 6. §-hoz

Az ENSZ Kábítószer Bizottsága (CND) a 2021. április 12-16. között megtartott 64. ülésszakán 64/5. számú döntésével a diphenidine elnevezésű anyagot a Pszichotróp Egyezmény II. Jegyzékére felvette.

A 7. §-hoz

Az ENSZ Kábítószer Bizottsága (CND) a 2021. április 12-16. között megtartott 64. ülésszakán 64/6. számú döntésével a clonazolam elnevezésű anyagot a Pszichotróp Egyezmény IV. Jegyzékére felvette.

A 8. §-hoz

Az ENSZ Kábítószer Bizottsága (CND) a 2021. április 12-16. között megtartott 64. ülésszakán 64/7. számú döntésével a diclazepam elnevezésű anyagot a Pszichotróp Egyezmény IV. Jegyzékére felvette.

A 9. §-hoz

Az ENSZ Kábítószer Bizottsága (CND) a 2021. április 12-16. között megtartott 64. ülésszakán 64/8. számú döntésével a flubromazolam elnevezésű anyagot a Pszichotróp Egyezmény IV. Jegyzékére felvette.

A 10. §-hoz

A hatálybalépésről rendelkezik.

A 11. §-hoz

A végrehajtásért felelős miniszter meghatározása.

A 12. §-hoz

Jogharmonizációs záradék.

A 1. melléklethez

Az ENSZ Kábítószer Bizottsága (CND) 2021. április 14-én elfogadott 64/2. számú határozatában foglalt módosítás hivatalos magyar nyelvű fordítását tartalmazza.

A 2. melléklethez

Az ENSZ Kábítószer Bizottsága (CND) 2021. április 14-én elfogadott 64/2. számú határozatában foglalt módosítás hiteles angol nyelvű szövegét tartalmazza.

A 3. melléklethez

Az ENSZ Kábítószer Bizottsága (CND) 2021. április 14-én elfogadott 64/3. számú határozatában foglalt módosítás hivatalos magyar nyelvű fordítását tartalmazza.

A 4. melléklethez

Az ENSZ Kábítószer Bizottsága (CND) 2021. április 14-én elfogadott 64/3. számú határozatában foglalt módosítás hiteles angol nyelvű szövegét tartalmazza.

A 5. melléklethez

Az ENSZ Kábítószer Bizottsága (CND) 2021. április 14-én elfogadott 64/4. számú határozatában foglalt módosítás hivatalos magyar nyelvű fordítását tartalmazza.

A 6. melléklethez

Az ENSZ Kábítószer Bizottsága (CND) 2021. április 14-én elfogadott 64/4. számú határozatában foglalt módosítás hiteles angol nyelvű szövegét tartalmazza.

A 7. melléklethez

Az ENSZ Kábítószer Bizottsága (CND) 2021. április 14-én elfogadott 64/5. számú határozatában foglalt módosítás hivatalos magyar nyelvű fordítását tartalmazza.

A 8. melléklethez

Az ENSZ Kábítószer Bizottsága (CND) 2021. április 14-én elfogadott 64/5. számú határozatában foglalt módosítás hiteles angol nyelvű szövegét tartalmazza.

A 9. melléklethez

Az ENSZ Kábítószer Bizottsága (CND) 2021. április 14-én elfogadott 64/6. számú határozatában foglalt módosítás hivatalos magyar nyelvű fordítását tartalmazza.

A 10. melléklethez

Az ENSZ Kábítószer Bizottsága (CND) 2021. április 14-én elfogadott 64/6. számú határozatában foglalt módosítás hiteles angol nyelvű szövegét tartalmazza.

A 11. melléklethez

Az ENSZ Kábítószer Bizottsága (CND) 2021. április 14-én elfogadott 64/7. számú határozatában foglalt módosítás hivatalos magyar nyelvű fordítását tartalmazza.

A 12. melléklethez

Az ENSZ Kábítószer Bizottsága (CND) 2021. április 14-én elfogadott 64/7. számú határozatában foglalt módosítás hiteles angol nyelvű szövegét tartalmazza.

A 13. melléklethez

Az ENSZ Kábítószer Bizottsága (CND) 2021. április 14-én elfogadott 64/8. számú határozatában foglalt módosítás hivatalos magyar nyelvű fordítását tartalmazza.

A 14. melléklethez

Az ENSZ Kábítószer Bizottsága (CND) 2021. április 14-én elfogadott 64/8. számú határozatában foglalt módosítás hiteles angol nyelvű szövegét tartalmazza.