1997. évi XLIII. törvény indokolása

a Magyar Köztársaság és a Szlovák Köztársaság között Párizsban, 1995. március 19-én aláírt, a jószomszédi kapcsolatokról és a baráti együttműködésről szóló Szerződés kihirdetéséről

Indokolás

A Magyar Köztársaság miniszterelnöke és a Szlovák Köztársaság miniszterelnöke Párizsban, 1995. március 19-én írta alá a két állam között a jószomszédi kapcsolatokról és a baráti együttműködésről szóló Szerződést.

Az Országgyűlés 1995. június 22-én erősítette meg a Szerződést. A megerősítő okiratok kicserélésére Budapesten, 1996. május 15-én került sor és ezen a napon a Szerződés hatályba lépett.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.

E törvény a kihirdetését követő 8. napon lép hatályba, azonban rendelkezéseit 1996. május 15-től kell alkalmazni.