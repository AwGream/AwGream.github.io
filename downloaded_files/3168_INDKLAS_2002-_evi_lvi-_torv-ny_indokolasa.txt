2002. évi LVI. törvény indokolása

a helyi önkormányzatok címzett és céltámogatási rendszeréről szóló 1992. évi LXXXIX. törvény módosításáról

-----STARTING---POINT---ALTALANOS--- 

Különösen a szennyvíz-közműfejlesztésre benyújtott kedvezményezett igényeknél gyakori, hogy a közbeszerzési eljárás során az ellenérdekű felek észrevételt tesznek, élnek jogorvoslati lehetőségükkel.

Ennek következtében egyes érintett önkormányzatok elveszítik a központi támogatásra való jogosultságot, mert a kihirdetést követő egy éven túl zárulnak le az eljárások.

A módosításra irányuló törvényjavaslat elfogadása lehetőséget ad arra, hogy a közbeszerzési eljárás során jogszerűen eljáró önkormányzatok ebben az esetben sem veszítik el a lehetőséget arra, hogy e környezetvédelmileg fontos beruházások megvalósulhassanak.

-----STARTING---POINT---RESZLETES---

Annak érdekében, hogy a közbeszerzési eljárások elhúzódása miatt az önkormányzatok központi támogatással megvalósuló beruházásai ne veszítsék el a felhasználási jogosultságot, indokolt esetben - kérelemre - a belügyminiszter a törvényben jelzett határidőt legfeljebb a határidő lejártát követő évi új induló céltámogatásokról szóló első kormányközlemény közzétételének határidejét megelőző 30. napig meghosszabbíthatja.

Az 1. és 3. §-hoz

Amennyiben az önkormányzat a közbeszerzési eljárás elhúzódása miatt hosszabbítási kérelmet nyújt be, úgy az eredeti határidőhöz kötődő szankciók - központi támogatásra való jogosultság elvesztése, lemondási kötelezettség - a kérelem elbírálásától függően a hosszabbított határidőhöz kötődnek.

-----STARTING---POINT---VEGE---

A 4. §-hoz

A törvény hatályba léptetése a helyi önkormányzatok címzett és céltámogatási rendszeréről szóló 1992. évi LXXXIX. törvény rendelkezéseivel összhangban van, alkalmazásához felkészülési idő nem szükséges.