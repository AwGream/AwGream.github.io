1995. évi LXXVI. törvény indokolása

a Magyar Köztársaság és a Lengyel Köztársaság között Krakkóban 1991. október 6-án aláírt baráti és jószomszédsági együttműködésről szóló szerződésr kihirdetéséről

INDOKOLÁS

A Magyar Köztársaság miniszterelnöke és a Lengyel Köztársaság miniszterelnöke Krakkóban, 1991. október 6-án írta alá a két állam között a baráti és jószomszédsági együttműködésről szóló Szerződést.

Az Országgyűlés 32/1992. (VI. 12.) OGY határozatával erősítette meg a Szerződést. A Szerződés 1992. június 15-én lépett hatályba.

A nemzetközi szerződésekkel kapcsolatos eljárásról szóló 1992. évi 27. tvr. 13. szakaszának (1) bekezdése alapján az Országgyűlés által megerősített szerződéseket törvénnyel kell kihirdetni.

A törvény a kihirdetését követő 8. napon lép hatályba, rendelkezéseit azonban a Szerződés hatályba lépése napjától, 1992. június 15-től kell alkalmazni.