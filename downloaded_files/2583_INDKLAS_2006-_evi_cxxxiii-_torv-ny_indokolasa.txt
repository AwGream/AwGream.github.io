2006. évi CXXXIII. törvény indokolása

fővárosi önkormányzat és a kerületi önkormányzatok közötti forrásmegosztásról

-----STARTING---POINT---ALTALANOS--- 

Az új törvény elfogadása erősíti az önkormányzatok költségvetésének alkotmányos garanciáit azáltal, hogy az önkormányzatokat megillető bevételek nagyságának meghatározása a tárgyidőszakra vonatkozó fővárosi költségvetési koncepcióban szereplő tervszámok alapján történik. A törvény szabályozza a kerületi önkormányzatokat megillető részesedés felosztását, a forrásmegosztás elvégzéséhez szükséges adatellenőrzést, meghatározza a Fővárosi Közgyűlés rendeletének kiadási határidejét.

A törvény a forrásmegosztási törvényt egyszerűbbé, átláthatóvá, nyomon követhetővé, ellenőrizhetővé teszi, segíti a törvényi határidők betartását.

-----STARTING---POINT---RESZLETES---

Az 1-2. §-hoz

A törvény hatályát és a célját határozza meg.

A 3. §-hoz

A 3. §. értelmező rendelkezéseket és fogalom-meghatározást tartalmaz.

A 4. §-hoz

A törvény az Ötv. 64. § (4) bekezdésére hivatkozva meghatározza a fővárosi önkormányzatot és a kerületi önkormányzatokat osztottan megillető bevételek körét, a nem deficitarányosan megosztott forrásokból való részesedés szabályait.

Az 5. §-hoz

A személyi jövedelemadó fővárosi önkormányzat és a kerületi önkormányzatok közötti arányát állapítja meg.

A 6. §-hoz

A további rendelkezések az egyik évről a másikra bekövetkező változásokat átmenetileg csillapítja, amikor a forrásmegosztási részesedési arány legfeljebb 5%-os növekedését, illetve csökkenését engedi meg a megelőző évhez képest. Ez az előírás az alkalmazkodási folyamat megkönnyítésére indokolt és összhangban van a szolidaritás érvényesülésével.

A 7. §-hoz

A rendelkezés szabályozza a forrásmegosztási folyamat ütemezését, a forrásmegosztás technikai szabályait és határidejét.

A 8. §-hoz

A forrásmegosztás korrektségét biztosító kötelező könyvvizsgálói részvételt szabályozza.

-----STARTING---POINT---VEGE---

A 9. §-hoz

Záró rendelkezéseket tartalmaz, egyrészt hatályon kívül helyezi a korábbi 2003. évi CXIV. törvényt, és biztosítja az áttérést az új szabályozásra, illetve a paragrafus a hatálybelépésről és az átmeneti intézkedésről is rendelkezik.