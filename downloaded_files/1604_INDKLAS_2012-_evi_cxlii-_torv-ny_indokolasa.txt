2012. évi CXLII. törvény indokolása

a társadalombiztosítási nyugellátásról szóló 1997. évi LXXXI. törvény, valamint a megváltozott munkaképességű személyek ellátásairól és egyes törvények módosításáról szóló 2011. évi CXCI. törvény módosításáról

-----STARTING---POINT---ALTALANOS--- 

A módosítás a társadalombiztosítási nyugellátásról szóló törvény (a továbbiakban: Tny.), továbbá a megváltozott munkaképességű személyek ellátásairól és egyes törvények módosításáról szóló 2011. évi CXCI. törvény (a továbbiakban: Mmtv.) módosítását tartalmazza. A törvény értelmében azon személyek számára, akik 2011. december 31-én özvegyi nyugdíj mellett átmeneti járadékban vagy rendszeres szociális járadékban részesültek, vagy az özvegyi nyugdíj folyósítására tekintettel az átmeneti járadékot, rendszeres szociális járadékot szüneteltették, az özvegyi nyugdíj összege változatlan összegben kerülne folyósításra, vagyis nem csökkenne annak az öregségi, rokkantsági vagy baleseti rokkantsági nyugdíjnak a harminc százalékára, amely az elhunytat halála időpontjában megillette vagy megillette volna.

Az özvegyi nyugdíj változatlan mértékű folyósítása mellett hatályon kívül helyezésre kerül az Mmtv.-ben foglalt azon szabály, amely értelmében a korábban csökkentett mértékben folyósított ellátást teljes összegben kell folyósítani. Azok viszont, akiknek az ellátásai a most hatályon kívül helyezendő rendelkezések alapján összességében emelkedtek volna, a különbözetet megkapják a rokkantsági, illetve rehabilitációs ellátás emelése formájában.

-----STARTING---POINT---RESZLETES---

Az 1. §-hoz

Az 1. § a Tny. módosítását tartalmazza annak érdekében, hogy az özvegyi nyugdíj csökkentése ne következzen be. A rokkantsági vagy rehabilitációs ellátásban részesülő személy özvegyi nyugdíja - ha 2011. december 31-én özvegyi nyugdíj mellett átmeneti járadékban vagy rendszeres szociális járadékban részesült, vagy az özvegyi nyugdíj folyósítására tekintettel az átmeneti járadékát, rendszeres szociális járadékát szüneteltették - a feléledés kivételével nem módosítható harmincszázalékos mértékűre.

A 2. §-hoz

A 2. § az Mmtv.-t átmeneti rendelkezésekkel egészíti ki. Ez alapján, akiknek az ellátásai a most hatályon kívül helyezendő rendelkezések alapján összességében emelkedtek volna, a különbözetet megkapják a rokkantsági, illetve rehabilitációs ellátás emelése formájában.

A 3. §-hoz

Hatályon kívül helyezésre kerülnek az Mmtv. azon rendelkezései, amelyek alapján az ellátás összegének meghatározásakor az özvegyi nyugdíjra tekintettel megállapított csökkentést 2012. szeptember 1-jétől figyelmen kívül kellett hagyni.

-----STARTING---POINT---VEGE---

A 4. §-hoz

A 4. § a hatályba léptető rendelkezést tartalmazza.