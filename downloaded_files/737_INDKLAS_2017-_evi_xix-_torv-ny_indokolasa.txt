2017. évi XIX. törvény indokolása

az egyrészről Ghána, másrészről az Európai Közösség és tagállamai közötti átmeneti gazdasági partnerségi megállapodás kihirdetéséről

-----STARTING---POINT---ALTALANOS---

Általános indokolás

Az Európai Unió és tagállamai, valamint Ghána részéről 2016. július 28-án került sor az egyrészről Ghána, másrészről az Európai Közösség és tagállamai közötti átmeneti gazdasági partnerségi megállapodás aláírására. A Megállapodás a jelenleg még aláírás előtt álló, az Európai Unió és tagállamai a nyugat-afrikai régió 16 országával való regionális szintű, teljes körű gazdasági partnerségi megállapodásának hatályba lépéséig szabályozza az Európai Unió és Ghána közötti kereskedelmi kapcsolatokat.

A Megállapodás a vámlebontás és a szabályozási együttműködés által kedvezőbb piacra jutási feltételeket teremt az Európai Unió tagállamai, valamint Ghána vállalkozásai számára az áru- és szolgáltatáskereskedelem területén. A Megállapodás a kereskedelem technikai akadályait kezelő, egészségügyi és növényegészségügyi előírásokat szabályozó, valamint az üzleti környezet és a versenyképesség javítására, a kereskedelem elősegítésére és a vámügyi együttműködésre irányuló rendelkezéseket is tartalmaz. A Megállapodás hatályba lépését követően annak rendelkezései alkalmazandók azon, az Európai Unióból Ghánába, valamint Ghánából az Európai Unióba exportált árukra és szolgáltatásokra, amelyek megfelelnek a Megállapodás rendelkezéseinek.

-----STARTING---POINT---RESZLETES---

Részletes indokolás

Az 1. §-hoz

A nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) 7. § (1) bekezdés a) pontjára és (2)-(3) bekezdésére figyelemmel, a Megállapodás kötelező hatályának elismerésére az Országgyűlés ad felhatalmazást, és az törvénnyel kerül kihirdetésre.

A 2. §-hoz

A Megállapodást az Nsztv. 9. §-a értelmében törvénnyel szükséges kihirdetni.

A 3. §-hoz

A Megállapodás hiteles magyar nyelvű szövegét a törvény 1. melléklete tartalmazza.

A 4. §-hoz

A törvény - a (2) bekezdésben meghatározott kivétellel - a kihirdetését követő napon lép hatályba.

A Megállapodás hatálybalépésének naptári napját, továbbá a kihirdető jogszabálynak a Megállapodás kihirdetéséről rendelkező 2-3. §-ai hatálybalépésének naptári napját a külpolitikáért felelős miniszter annak ismertté válását követően a Magyar Közlönyben közzétett közleményével állapítja meg.