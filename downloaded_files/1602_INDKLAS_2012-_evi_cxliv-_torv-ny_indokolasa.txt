2012. évi CXLIV. törvény indokolása

a szerencsejáték szervezéséről szóló 1991. évi XXXIV. törvény módosításáról

-----STARTING---POINT---ALTALANOS--- 

A szerencsejáték-ipar a hazai gazdaságban jelentős forgalommal jelenlévő ágazat, amely a gazdasági világválság ellenére kiemelkedően nagy hasznot termel a különböző játékok és fogadások szervezőinek, valamint a pénznyerő automaták üzemeltetőinek.

A pénzügyi kiadások, a magyar családok számára káros gazdasági hatások mellett azonban további egyéb járulékos egészségügyi, valamint pszichés, mentális zavarokat, károkat okoz mind a társadalom egyes csoportjai, mind az egyes személyek tekintetében, melyek jelentős költségvetési többletkiadásként jelennek meg az egészségügyi és a szociális ellátórendszerben. A pszichés és mentális zavarok mellett az érintett csoportok körében gyakoribb előfordulásúak egyes bűncselekménytípusok, melyek negatív hatásokat okoznak más, a problémával egyébként közvetlenül nem érintett polgárok számára.

Hosszú évtizedek szakmai kutatásai támasztják alá a játékszenvedély, valamint a függő személyek esetében meglévő egyes személyiségzavarok, pszichiátriai rendellenességek, mentális problémák, a függőséget okozó addiktív szerek használata és az alkoholbetegségek közti összefüggéseket.

A pszichés és mentális zavarok mellett a függőség járulékos tényezőiként a társadalom számottevő részében a szerencsejáték következtében gyakoribb előfordulásúak az egyes köznyugalom elleni, gazdasági, pénzügyi, élet, és testi épség elleni, valamint a vagyon elleni bűncselekmények, melyek egyaránt károkat okoznak más, a problémával egyébként közvetlenül nem érintett polgárok számára.

A törvény a pénznyerő automaták üzemeltetésének lehetőségét, ezáltal a társadalom általi hozzáférhetőségét jelentősen leszűkíti. A jelenleg hatályos szabályozás alapján I. és II. kategóriába tartozó játékteremben is üzemeltethető pénznyerő automata.

A játéktermekkel a társadalom szélesebb csoportjai kerülhetnek kapcsolatba. A játékterem kategóriájának eltörléséről, üzemeltetésük tilalmának bevezetéséről rendelkezik a törvény, melynek eredményeként jelentősen csökken a szerencsejáték káros hatásait elszenvedő polgárok köre.

-----STARTING---POINT---RESZLETES---

Az 1. §-hoz

A törvény preambulumának módosítását tartalmazza.

A 2. §-hoz

Értelmező rendelkezés és a törvény hatályának kiterjesztése.

A 3. §-hoz

A játéktermek megszüntetéséhez kapcsolódó rendelkezést tartalmaz.

A 4. §-hoz

A játéktermek és az elektronikus kaszinók megszüntetéséhez kapcsolódó rendelkezést tartalmaz.

Az 5. §-hoz

Pénznyerő automata a továbbiakban is üzemeltethető, de kizárólag játékkaszinóban.

A 6-8. §-hoz

A játéktermek megszüntetéséhez kapcsolódó rendelkezést tartalmaz. A módosítás hatálybalépését követően a már meglévő és kiadott játékterem-engedélyek hatályukat vesztik.

A 9-10. §-hoz

Módosuló és hatályukat vesztő rendelkezéseket tartalmaz.

-----STARTING---POINT---VEGE---

A 11. §-hoz

Hatályba léptető rendelkezést tartalmaz.

A 12. §-hoz

Hivatkozás európai normatívának megfelelő egyeztetésre.