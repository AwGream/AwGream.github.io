1996. évi VI. törvény indokolása

a Magyar Köztársaságban élő szlovén nemzeti kisebbség és a Szlovén Köztársaságban élő magyar nemzeti közösség különjogainak biztosításáról szóló, Ljubljanában, 1992. november 6-án aláírt egyezmény kihirdetéséről

Indokolás

A Magyar Köztársaság külügyminisztere és a Szlovén Köztársaság külügyminisztere Ljubljanában, 1992. november 6-án írta alá a Magyar Köztársaságban élő szlovén nemzeti kisebbség és a Szlovén Köztársaságban élő magyar nemzeti közösség különjogainak biztosításáról szóló Egyezményt.

Az Országgyűlés 2/1994. (II. 11.) OGY határozatával erősítette meg az Egyezményt. Az Egyezmény 1994. június 29-én lépett hatályba.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.