1991. évi I. törvény indokolása

a családi pótlékról szóló 1990. évi XXV. törvény módosításáról

-----STARTING---POINT---ALTALANOS--- 

A családi pótlékról szóló 1990. évi XXV. törvény elfogadására - amely a családi pótlékot biztosítási jogosultság helyett alanyi jogosultsággá tette - év közben, gazdasági és politikai szempontból is nehéz körülmények között került sor, amelynek következményeként a törvény több ponton is kompromisszumos megoldásokat tartalmazott. A Javaslat egyfelől a kompromisszumok következtében nyitva maradt kérdéseket rendezi, másfelől pedig rendelkezik a családi pótlék összegének emelésére rendelkezésre álló összeg differenciált elosztásáról.

-----STARTING---POINT---RESZLETES---

Az 1990. április 1-jét követő gyakorlat során egyértelművé vált, hogy a törvény végrehajtása nehézségekbe ütközött a büntetésvégrehajtási intézetben lévő személyek után járó családi pótlék igényének érvényesítése során. Figyelembe véve a büntetésvégrehajtási intézet vezetőjének személyi adataira vonatkozó külön rendelkezéseket, a Javaslat értelmében a jogerős szabadságvesztés büntetést töltő személy után nem az intézet vezetője, hanem a büntetésvégrehajtási intézet jogosult a családi pótlék igénylésére és felvételére.

Az 1990. évi XXV. törvény értelmében nem járt teljes körben családi pótlék az egészségügyi gyermekotthonban, a szociális otthonban vagy szociális intézményben elhelyezett gyermek, illetőleg személy után. A Javaslat a fenti intézményekben elhelyezett személyek után járó családi pótlékot egységesen rendezi, továbbá lehetővé teszi, hogy a szülő hozzájárulása esetén az intézmény legyen jogosult a családi pótlékra, illetőleg az itt elhelyezett olyan személyek után járó családi pótlék felvételére, akiknek nincs szülője, tehát nincs a családi pótlékra jogosult más személy.

A 2. §-hoz

A Javaslat korrigálja a tanulók családi pótlékra jogosultságának - a közel egy éves tapasztalat alapján felmerült - problémáit.

A Javaslat a dolgozók általános és középiskolájában tanuló valamennyi húsz éven aluli fiatal után alanyi jogosultsággá teszi a családi pótlékot, figyelemmel a demográfiai folyamatok következtében a különböző képzési formák között várható differenciálódásra.

A 3. §-hoz

A Javaslat a nappali tagozaton tanuló általános és középiskolások után járó családi pótlék tekintetében eltörli a gyermekre vonatkozó kereseti korlátozó rendelkezést, továbbá a dolgozók általános és középiskolájában tanuló valamennyi húsz éven aluli fiatal tekintetében a jövedelem korlátját a mindenkori öregségi nyugdíj legkisebb összegében határozza meg.

A 4. §-hoz

A családi pótlék összege független az eltartók jövedelmétől, így nem valósítható meg a ténylegesen rászorulók célzott támogatása. A Javaslat a családi pótlék emelésére rendelkezésre álló összeg differenciált felosztását valósítja meg azzal, hogy a 3 és több gyermekesek, a tartósan beteg gyermeket nevelő szülők magasabb összegű emelést kapjanak. A Javaslat megszünteti a megkülönböztetést a vér szerinti és a nevelőszülők között. A nevelőszülő munkáját a gondozási díj összegében kell elismerni.

A Javaslat a családi pótlék összegénél következetesen érvényesíti az egyedülállók preferálását, ezért bevezeti a 3 gyermekes egyedülálló kategóriáját. Következetesen érvényesíti a családi pótlék rendszerében a születések „sorszámát”, tehát például a harmadik gyermeket - amennyiben az első kettő után már nem jár családi pótlék - minden esetben a 3 gyermekes családoknak járó egy gyermekre jutó családi pótlék összegével veszi figyelembe.

Az 5. §-hoz

Az elmúlt hónapok tapasztalata alapján egyértelművé vált, hogy a családi pótlék folyósítása tekintetében joghézag keletkezett a Magyar Honvédség hivatásos és továbbszolgáló állományú tagjainak, valamint a katonai tanintézeti hallgatók után járó családi pótlék ügyviteli feladatainak végrehajtásában, ezért a Javaslat felhatalmazza a honvédelmi minisztert a speciális szabályok megállapítására.

-----STARTING---POINT---VEGE---