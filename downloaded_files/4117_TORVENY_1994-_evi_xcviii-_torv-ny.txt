1994. évi XCVIII. törvény

a Magyar Köztársaság és az Európai Szabadkereskedelmi Társulás tagállamai között, Genfben, 1993. március 29-én aláírt szabadkereskedelmi megállapodást kihirdető 1993. évi LXXXIII. törvény módosításáról

1. § A Magyar Köztársaság Országgyűlése a Magyar Köztársaság és az Európai Szabadkereskedelmi Társulás tagállamai között, Genfben, 1993. március 29-én aláírt szabadkereskedelmi megállapodást kihirdető 1993. évi LXXXIII. törvény módosítását e törvénnyel kihirdeti.

2. § A Magyar Köztársaság és az Európai Szabadkereskedelmi Társulás tagállamai között, Genfben, 1993. március 29-én aláírt szabadkereskedelmi megállapodás (a továbbiakban: Megállapodás) egyrészről a Magyar Köztársaság, másrészről az Osztrák Köztársaság, a Finn Köztársaság és a Svéd Királyság között hatályát veszti.

3. § (1) Ez a törvény az Osztrák Köztársaságnak, a Finn Köztársaságnak és a Svéd Királyságnak az Európai Szabadkereskedelmi Társulást létrehozó Stockholmi Konvencióból (a továbbiakban: Konvenció) való kilépése napján lép hatályba.

(2) Felhatalmazást kap a Kormány, hogy e törvény hatálybalépésének napját közzétegye, az Osztrák Köztársaságnak, a Finn Köztársaságnak és a Svéd Királyságnak a Konvencióból való kilépése napjával.