1991. évi LVII. törvény indokolása

a büntetőeljárásról szóló 1973. évi I. törvény módosításáról

-----STARTING---POINT---ALTALANOS--- 

A bíróságokról szóló 1972. évi IV. törvény (a továbbiakban: Bsz) módosítása megszüntette a katonai bíróságokat, és a katonai büntetőeljárásra tartozó ügyek elbírálására az Országgyűlés által kijelölt megyei bíróságokon katonai tanácsokat hozott létre. E szervezeti változások szükségessé teszik a büntetőeljárásról szóló 1973. évi I. törvénynek (a továbbiakban: Be) a katonai bíróságokra és katonai büntetőeljárásra vonatkozó egyes rendelkezéseinek hatályon kívül helyezését, illetőleg módosítását.

-----STARTING---POINT---RESZLETES---

Az 1. §-hoz

Az első fokú tárgyaláson az ügyész kötelező részvételét részben a bíróságok szintje, részben pedig az ügyek súlya határozza meg. Első fokon a Legfelsőbb Bíróság ma már nem ítélkezik, a megyei bíróság pedig - a katonai tanács kivételével - általában bűntetteket tárgyal. Ezért a Javaslat az ügyész első fokú tárgyaláson való részvételét - a bíróság szintjétől függetlenül - általános szabályként a bűntetti eljárásban teszi kötelezővé.

A 2. §-hoz

A katonai bíróságok megszüntetésével egyidejűleg rendelkezni kell arról is, hogy a katonai büntetőeljárásra tartozó ügyek mely bíróság hatáskörébe kerüljenek. A Javaslat ezek elbírálását - a Bsz módosításával összhangban - megyei bírósági hatáskörbe utalja.

A 3-4. §-hoz

A katonai szolgálati érdekek megkövetelik, hogy az illetékes parancsnok tudjon a beosztottja tartózkodási helyéről. Ezért a Javaslat 3-4. §-ai előírják, hogy a katona őrizetbevételéről (Be. 91. §-a), vagy előzetes letartóztatásáról (Be. 93. §-a) a parancsnokát értesíteni kell.

Az 5. §-hoz

A szolgálati helyen, illetőleg a szolgálattal összefüggésben elkövetett köztörvényi bűncselekmények közvetlenül sértik a katonai rendet és fegyelmet. Katonai büntetőeljárás hatálya alá tartozásukhoz ugyanolyan érdek fűződik, mint a katonai bűncselekmények esetében. A Javaslat ennek megfelelően módosítja a törvény szövegét.

A 6. §-hoz

A Javaslat - a Bsz. módosításának megfelelően - a katonai büntetőeljárásra tartozó ügyek elbírálása tekintetében a katonai ügyész illetékességét annak a megyei bíróságnak az illetékességéhez köti, amelynek a területén működik.

A 7. §-hoz

A Javaslat fenntartja azt az alapelvet, hogy a katonai büntetőeljárás hatálya alá tartozó ügyekben hivatásos bíróként csak katonai bíró járjon el, és a katonai büntetőeljárásban részt vevő katonai népi ülnökök ne legyenek a vádlottnál alacsonyabb rendfokozatúak.

A 8. §-hoz

A Javaslat kimondja, hogy a katonai büntetőeljárásra tartozó ügyekben a megyei bíróság katonai tanácsa jár el. A katonai tanács illetékességét az általános szabályoknak megfelelően határozza meg, ugyanakkor a katonai sajátosságokhoz igazodva is megállapít illetékességet.

A 9. §-hoz

A Javaslat 9. §-a a megnevezés megváltozása folytán változtat a hatályos rendelkezésen.

A 10. §-hoz

A Javaslat a katonai bíróságok megszűnésével összefüggésben kimondja, hogy a Be. 341. §-ában szabályozott esetekben a megyei bíróság katonai bírája határoz, és a határozat elleni fellebbezést a Legfelsőbb Bíróság bírálja el.

A 11. §-hoz

A Javaslat szűkíti a sorállományú katonák bűnügyi költségek viselése alóli mentességét, azt csak a katonai bűncselekmények esetében tartja fenn. Ez felel meg az állampolgári jogegyenlőség elvének.

A 12. §-hoz

A Javaslat e §-sal a törvényszöveget a változásokhoz igazítja.

-----STARTING---POINT---VEGE---

A 13. §-hoz

A Javaslat e §-a a hatályba lépéssel kapcsolatos rendelkezéseket tartalmazza. A hatályon kívül helyezett rendelkezések részben a katonai bíróságok megszűnéséből következnek, részben pedig a katonai büntetőeljárás hatálya korábbi szűkítésének következményei. A Javaslat ezért hatályon kívül helyezi a Be.-nek azokat a rendelkezéseit, amelyek a katonák őrizetbevételével, továbbá az összbüntetéssel, a bírósági mentesítéssel, valamint a próbára bocsátással kapcsolatosak.