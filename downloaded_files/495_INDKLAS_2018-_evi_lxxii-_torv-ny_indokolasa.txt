2018. évi LXXII. törvény indokolása

az 1979. évi 25. törvényerejű rendelettel kihirdetett, a pszichotróp anyagokról szóló, Bécsben, az 1971. évi február hó 21. napján aláírt egyezmény módosításának kihirdetéséről

Általános indokolás

A törvény főbb célkitűzéseként az ENSZ Kábítószer Bizottsága 61/7-12. számú határozatainak a magyar jogrendbe történő átültetése történik meg, összhangban a nemzetközi szerződésekkel kapcsolatos eljárásról szóló 2005. évi L. törvényben foglaltakkal.

Részletes indokolás

Az 1-8. §-hoz

Az ENSZ Kábítószerek Bizottsága (CND) 2018. március 14-17. között megtartott, 61. ülésszakán hozott, 61/7-12 sz. döntése értelmében sor került 6 anyagnak (AB-CHMINACA, 5F-MDMB- PINACA (5F-ADB), AB-PINACA, UR-144, 5F-PB-22, 4-fluoroamphetamine (4-FA)) a pszichotróp anyagokról szóló, Bécsben, az 1971. évi február hó 21. napján aláírt egyezmény II. Jegyzékébe történő felvételére.

A 6 vegyület közül 3 (AB-CHMINACA, AB-PINACA, 4-fluoroamphetamine (4-FA)) a nemzeti hatáskörben elvégzett kockázatelemzés eredményére tekintettel minősül Magyarországon kábítószerrel egy tekintet alá eső veszélyes pszichotróp anyagnak, ennek megfelelően szerepelnek a kábítószerekkel és pszichotróp anyagokkal, valamint az új pszichoaktív anyagokkal végezhető tevékenységekről, valamint ezen anyagok jegyzékre vételéről és jegyzékeinek módosításáról szóló 66/2012. (IV. 2.) Korm. rendelet Pszichotróp anyagok 1. jegyzékén (Pl).

A 9. §-hoz

Jogtechnikai módosítást tartalmaz.

A 10. §-hoz

A törvény hatálybalépéséről rendelkezik és a végrehajtáshoz szükséges intézkedéseket tartalmazza.