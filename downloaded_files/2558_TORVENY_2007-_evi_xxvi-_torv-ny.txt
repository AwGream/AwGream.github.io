2007. évi XXVI. törvény

az államot megillető szavazatelsőbbségi részvény jogintézményének megszüntetéséről és egyes törvényeknek a megszüntetéssel összefüggő módosításáról

Annak érdekében, hogy az állam számára szavazatelsőbbséget biztosító részvény jogintézménye az európai közösségi joggal összhangban megszüntetésre kerüljön, az Országgyűlés a következő törvényt alkotja:

-----STARTING---POINT---ELEJE---

1. § (1) Az állam tulajdonában lévő vállalkozói vagyon értékesítéséről szóló 1995. évi XXXIX. törvény (a továbbiakban: Priv. tv.) 2007. január 1-jén hatályos mellékletében felsorolt gazdasági társaságok által a Priv. tv. 7. §-ának (5) bekezdése, illetve jogszabály vagy kormányhatározat alapján kibocsátott részvényhez a Priv. tv. 7. §-a, illetve jogszabály vagy kormányhatározat alapján fűződő elsőbbségi jogokat a társaság legfőbb szerve köteles megszüntetni.

(2) Az (1) bekezdésben foglaltak végrehajtása érdekében az érintett gazdasági társaság legfőbb szerve az e törvény hatálybalépését követő 90 napon belül köteles a társaság alapszabályát e törvény rendelkezései szerint módosítani.

(3) Amennyiben a társaság nem tesz eleget a (2) bekezdésben meghatározott kötelezettségének, az (1) bekezdésben meghatározott részvényekhez fűződő jogok e törvény erejénél fogva megszűnnek, és a részvény törzsrészvénnyé alakul át.

2. § A Priv. tv. a következő 8/A. §-sal egészül ki:

„8/A. § (1) Az ország energiaellátásának biztonsága szempontjából stratégiai jelentőségű gazdasági társaság igazgatóságának és felügyelőbizottságának egy-egy tagját vagy igazgatótanácsának egy tagját a Magyar Energia Hivatal jelöli.

(2) Az ország energiaellátásának biztonsága szempontjából stratégiai jelentőségű gazdasági társaságnak minősül valamennyi, az e törvény 2007. január 1-jén hatályos mellékletében megjelölt, villamosenergia-ipari vagy földgázipari engedélyes tevékenységet végző gazdasági társaság, illetve a társaságnak a villamosenergia-ipari vagy földgázipari engedélyköteles tevékenységet végző jogutódja.”

3. § A villamos energiáról szóló 2001. évi CX. törvény (a továbbiakban: VET) 10. §-a a következő zs) ponttal egészül ki:

[A Hivatal villamosenergia-ellátással, a villamosenergia-ellátás biztonságának és a villamosenergia-piac hatékony működésének felügyeletével, továbbá az egyenlő bánásmód követelményének érvényesítésével, és a hatásos verseny elősegítésével kapcsolatos feladatai körében]

„zs) jelöli az ország villamosenergia-ellátásának biztonsága szempontjából stratégiai jelentőségű gazdasági társaság igazgatóságának és felügyelőbizottságának egy-egy tagját vagy igazgatótanácsának egy tagját.”

4. § A földgázellátásról szóló 2003. évi XLII. törvény (a továbbiakban: GET) 4. § (1) bekezdése a következő zs) ponttal egészül ki:

[A Magyar Energia Hivatal (a továbbiakban: Hivatal) földgázellátással, a földgázellátás biztonságának és a földgázpiac hatékony működésének felügyeletével, továbbá az egyenlő bánásmód követelményének érvényesítésével és a hatásos verseny elősegítésével kapcsolatos feladatai a következők:]

„zs) jelöli az ország földgázellátásának biztonsága szempontjából stratégiai jelentőségű gazdasági társaság igazgatóságának és felügyelőbizottságának egy-egy tagját vagy igazgatótanácsának egy tagját.”

5. § A VET a következő 10/B. §-sal egészül ki:

„10/B. § (1) A Magyar Energia Hivatal által jelölt személy jogosult részt venni az ország villamosenergia-ellátásának biztonsága szempontjából stratégiai jelentőségű, külön törvényben meghatározott gazdasági társaság ügyvezetésében, illetve a gazdasági társaság működésének ellenőrzésében.

(2) A Magyar Energia Hivatal által jelölt személyt a gazdasági társaság legfőbb szerve köteles a jelölést követő első ülésén az igazgatóság vagy az igazgatótanács, illetve a felügyelőbizottság tagjává választani, kivéve, ha a jelölttel szemben törvényben foglalt kizáró ok áll fenn. Ebben az esetben újabb jelölést kell kérni.

(3) A (2) bekezdés alapján megválasztott személy szavazati joggal nem rendelkezik, az igazgatóság vagy az igazgatótanács, illetve a felügyelőbizottság ülésén kizárólag tanácskozási joggal vesz részt. A határozatképesség számításánál e személyt figyelmen kívül kell hagyni.

(4) A (2) bekezdés alapján megválasztott személyt a gazdasági társaság legfőbb szerve csak a Magyar Energia Hivatal javaslatára hívhatja vissza, kivéve, ha a Magyar Energia Hivatal törvényben meghatározott kizáró ok ellenére a társasági szerződésben meghatározott határidőn belül nem tesz eleget visszahívási, illetve az új tagra vonatkozó jelölési kötelezettségének.”

6. § A GET a következő 4/A. §-sal egészül ki:

„4/A. § (1) A Magyar Energia Hivatal által jelölt személy jogosult részt venni az ország földgáz-ellátásának biztonsága szempontjából stratégiai jelentőségű, külön törvényben meghatározott gazdasági társaság ügyvezetésében, illetve a gazdasági társaság működésének ellenőrzésében.

(2) A Magyar Energia Hivatal által jelölt személyt a gazdasági társaság legfőbb szerve köteles a jelölést követő első ülésén az igazgatóság vagy az igazgatótanács, illetve a felügyelőbizottság tagjává választani, kivéve, ha a jelölttel szemben törvényben foglalt kizáró ok áll fenn. Ebben az esetben újabb jelölést kell kérni.

(3) A (2) bekezdés alapján megválasztott személy szavazati joggal nem rendelkezik, az igazgatóság vagy az igazgatótanács, illetve a felügyelőbizottság ülésén kizárólag tanácskozási joggal vesz részt. A határozatképesség számításánál e személyt figyelmen kívül kell hagyni.

(4) A (2) bekezdés alapján megválasztott személyt a gazdasági társaság legfőbb szerve csak a Magyar Energia Hivatal javaslatára hívhatja vissza, kivéve, ha a Magyar Energia Hivatal törvényben meghatározott kizáró ok ellenére a társasági szerződésben meghatározott határidőn belül nem tesz eleget visszahívási, illetve az új tagra vonatkozó jelölési kötelezettségének.”

7. § A Magyar Energia Hivatal a Priv. tv. 8/A. §-a alapján az ország energiaellátásának biztonsága szempontjából stratégiai jelentőségű gazdasági társaság igazgatóságának és felügyelőbizottságának egy-egy tagját, illetve igazgatótanácsának egy tagját első alkalommal az e törvény hatálybalépését követő 30 napon belül jelöli.

8. § A Priv. tv. mellékletének helyébe e törvény melléklete lép.

-----STARTING---POINT---VEGE---

9. § (1) E törvény a kihirdetését követő napon lép hatályba.

(2) E törvény hatálybalépésével hatályát veszti

a) a Priv. tv. 7. §-ának (5)-(8) és (10) bekezdése,

b) a koncesszióról szóló 1991. évi XVI. törvény 2. §-a (1) bekezdésének a) pontjában a „vagy tartós kisebbségi állami tulajdoni részesedés esetén szavazatelsőbbségi részvénnyel” szövegrész, valamint a 2. §-ának (2) bekezdése,

c) a közúti közlekedésről szóló 1988. évi I. törvény 9/B. §-ának (1) bekezdésében és 33. §-a (1) bekezdésének b) pontjában a „vagy tartós kisebbségi állami tulajdoni részesedés esetén szavazatelsőbbségi részvénnyel” szövegrész,

d) a gazdasági társaságokról szóló 2006. évi IV. törvény 286. §-ának (4) bekezdése.

(3) A koncesszióról szóló 1991. évi XVI. törvény 2. §-a (1) bekezdésének a) pontjából a „vagy tartós kisebbségi tulajdoni részesedés esetén szavazatelsőbbségi részvénnyel” szövegrész hatályon kívül helyezése nem érinti azon gazdasági társaságok koncessziós tevékenység végzésére vonatkozó jogosultságát, amelyekben 2003. december 31. napján az állam 1 db szavazatelsőbbségi részvénnyel rendelkezett.

(4) E törvény hatálybalépésével hatályát veszti továbbá

a) az állam tulajdonában lévő vállalkozói vagyon értékesítéséről szóló 1995. évi XXXIX. törvény módosításáról szóló 1997. évi LXXVI. törvény 1. §-a;

b) az adótörvények, a számviteli törvény és egyes más törvények módosításáról szóló 1998. évi XXXIII. törvény 69. §-a.

Melléklet a 2007. évi XXVI. törvényhez

„Melléklet az 1995. évi XXXIX. törvényhez

A tartós állami tulajdonú társasági részesedéssel működő társaságok - az állami tulajdon arányának és az állami tagsági (részvényesi) jogokat gyakorló miniszter, illetőleg szerv megjelölésével - a következők:

 Társaság neve

 Tartós állami részesedés legalacsonyabb mértéke

 Tulajdonosi jogokat gyakorló szerv: Állami Privatizációs és Vagyonkezelő Rt.

 Nemzeti Tankönyvkiadó Rt.

 25% + 1 szavazat

 Magyar Villamosművek Rt.

 99%

 Budapest Airport Rt.

 25% + 1 szavazat

 Balatonfelvidéki Erdő és Fafeldolgozó Rt.

 100%

 Délalföldi Erdészeti Rt.

 100%

 Észak-magyarországi Erdőgazdasági Rt.

 100%

 Gemenci Erdő- és Vadgazdaság Rt.

 100%

 „Gyulaj” Erdészeti és Vadászati Rt.

 100%

 Ipoly Erdő Rt.

 100%

 Kisalföldi Erdőgazdaság Rt.

 100%

 Kiskunsági Erdészeti és Faipari Rt.

 100%

 Mátra-Nyugatbükki Erdő és Fafeldolgozó Rt.

 100%

 Mecseki Erdészeti Rt.

 100%

 Nagykunsági Erdészeti és Faipari Rt.

 100%

 Nyírségi Erdészeti Rt.

 100%

 Pilisi Parkerdőgazdaság Rt.

 100%

 Somogyi Erdészeti és Faipari Rt.

 100%

 Szombathelyi Erdészeti Rt.

 100%

 Tanulmányi Erdőgazdaság Rt.

 100%

 VADEX Mezőföldi Erdő- és Vadgazdálkodási Rt.

 100%

 Vértesi Erdészeti és Faipari Rt.

 100%

 Zalai Erdészeti és Faipari Rt.

 100%

 TISZAVÍZ Kft.

 100%

 Herendi Porcelánmanufaktúra Rt.

 25% +1 szavazat

 Szerencsejáték Rt.

 100%

 Eximbank Rt.

 25% +1 szavazat

 MEHIB Rt.

 25% +1 szavazat

 Magyar Posta Rt.

 100%

 Tokaj Kereskedőház Rt.

 99%

 Tulajdonosi jogokat gyakorló miniszter: közlekedésért felelős miniszter

 Magyar Államvasutak Rt.

 100%

 Állami Autópálya Kezelő Rt.

 25% +1 szavazat

 Győr-Sopron-Ebenfurti Vasút Rt.

 50% +1 szavazat

 Közlekedéstudományi Intézet Rt. (KTI Rt.)

 50% +1 szavazat

 HungaroControl Magyar Légiforgalmi Szolgálat Zrt.

 100%

 Tulajdonosi jogokat gyakorló miniszter: energiapolitikáért felelős miniszter

 Villamosenergia-ipari Kutató Intézet Rt.

 50% + 1 szavazat

 ExVÁ Robbanásbiztos Villamos Berendezéseket Vizsgáló Kht.

 100%

 Tulajdonosi jogokat gyakorló miniszter: gazdaságpolitikáért felelős miniszter

 Magyar Fejlesztési Bank Rt.

 100%

 Magyar Befektetési és Kereskedelemfejlesztési Kht.

 50% +1 szavazat

 Tulajdonosi jogokat gyakorló miniszter: agrárpolitikáért felelős miniszter, a Geodéziai és Térképészeti Rt. tekintetében a térképészetért felelős miniszter

 Állattenyésztési Teljesítményvizsgáló Kft.

 75%

 Magyar Tejgazdasági Kísérleti Intézet Kft.

 100%

 Zöldségtermesztési Kutató Intézet Rt.

 100%

 Agroster Besugárzó Rt.

 25% +1 szavazat

 Concordia Közraktár Rt.

 100%

 ATEV Fehérjefeldolgozó Rt.

 25% +1 szavazat

 Geodéziai és Térképészeti Rt.

 25% + 1 szavazat

 Országos Mesterséges Termékenyítő Rt.

 25% +1 szavazat

 Tulajdonosi jogokat gyakorló miniszter: természetvédelemért felelős miniszter

 Hortobágyi Génmegőrző Kht.

 100%

 Hortobágyi Halgazdasági Rt.

 100%

 Tulajdonosi jogokat gyakorló miniszter: vízgazdálkodásért felelős miniszter

 Dunamenti Regionális Vízmű Rt.

 50% +1 szavazat

 Dunántúli Regionális Vízmű Rt.

 50% +1 szavazat

 Észak-dunántúli Regionális Vízmű Rt.

 50% + 1 szavazat

 Észak-magyarországi Regionális Vízmű Rt.

 50% + 1 szavazat

 Tiszamenti Regionális Vízmű Rt.

 50% +1 szavazat

 Vízgazdálkodási Tudományos Kutató Kht. (VTTUKI)

 50% +1 szavazat

 Tulajdonosi jogokat gyakorló szerv: Országos Foglalkoztatási Közalapítvány

 Agora Ipari Kft.

 100%

 Erfo Ipari Kht.

 100%

 Kézmű Kht.

 100%

 Főkefe Kht.

 100%

 Savaria Nett-Pack Kft.

 100%

 Szegedi SZEFO Rt.

 100%

 Tulajdonosi jogokat gyakorló miniszter: egészségügyért felelős miniszter

 Gyógynövénykutató Intézet Rt.

 25% +1 szavazat

 Tulajdonosi jogokat gyakorló miniszter: kultúráért felelős miniszter

 Nemzeti Színház Rt.

 100%

 Tulajdonosi jogokat gyakorló miniszter: honvédelemért felelős miniszter

 HM ARCOM Kommunikációtechnikai Rt.

 50% + 1 szavazat

 HM ARZENÁL Elektromechanikai Rt.

 50% + 1 szavazat

 HM CURRUS Gödöllői Harcjárműtechnika Rt.

 50% + 1 szavazat

 HM Elektronikai Igazgatóság Rt.

 100%

 HM Budapesti Erdőgazdasági Rt.

 100%

 HM Kaszói Erdőgazdasági Rt.

 100%

 HM VERGA Veszprémi Erdőgazdasági Rt.

 100%

 Tulajdonosi jogokat gyakorló miniszter: Miniszterelnöki Hivatalt vezető miniszter

 Magyar Hivatalos Közlönykiadó Kft.

 100%

 KOPINT DATORG Szervezési és Adatfeldolgozási Rt.

 50% +1 szavazat

 Tulajdonosi jogokat gyakorló miniszter: állami vagyon felügyeletéért felelős miniszter

 Államadósság Kezelő Központ Rt.

 100%

 Tulajdonosi jogokat gyakorló miniszter: igazságügyért felelős miniszter

 Országos Fordító és Fordításhitelesítő Iroda Rt.

 50% +1 szavazat

 Tulajdonosi jogokat gyakorló miniszter: településfejlesztésért és településrendezésért felelős miniszter

 VÁTI Magyar Regionális Fejlesztési és Urbanisztikai Közhasznú Társaság

 100%

 Tulajdonosi jogokat gyakorló miniszter: építésügyért felelős miniszter

 Építésügyi Minőségellenőrző Innovációs Kht.

 50% +1 szavazat

 Tulajdonosi jogokat gyakorló miniszter: sportpolitikáért felelős miniszter

 Sportlétesítmények Vállalat Rt.

 75%

 Tulajdonosi jogokat gyakorló szerv: Magyar Fejlesztési Bank Rt.

 Hitelgarancia Rt.

 50% +1 szavazat

 Regionális Fejlesztési Holding Rt.

 100%

 Kisvállalkozás-fejlesztő Pénzügyi Rt.

 50% +1 szavazat