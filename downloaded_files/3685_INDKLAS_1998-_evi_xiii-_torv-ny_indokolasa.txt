1998. évi XIII. törvény indokolása

a munka törvénykönyvéről szóló 1992. évi XXII. törvény módosításáról

-----STARTING---POINT---ALTALANOS--- 

1995. május 19-26 között egységesen tartottak üzemi és közalkalmazotti tanácsi választásokat. Ennél fogva a megválasztott tanácsok többségének megbízatása 1998 májusában lejár, ezért újabb választások megtartása esedékes. A választások időpontjának megváltoztatását azonban több tényező is indokolttá teszi. Egyfelől a hatályos szabályozás esetén az országgyűlési, illetve az üzemi és közalkalmazotti tanácsi választások ideje - kampányt, illetve az előkészítést is figyelembe véve - lényegében egybe esne. A választások időpontjának a megváltoztatását az is indokolja, hogy a munkaügyi kapcsolatok további rendezése szempontjából lényeges reprezentativitást az Érdekegyeztető Tanácsban, illetve a versenyszférában érvényesíteni lehessen. Ez utóbbihoz ugyanis az szükséges, hogy országos, ágazati, illetve területi szinten összesíteni lehessen az üzemi és közalkalmazotti tanácsi választások eredményeit, ami a választások elhalasztása nélkül nem lenne lehetséges.

Az Érdekegyeztető Tanács munkavállalói oldala egységes álláspontot képviselve javasolta, hogy a választásokra 1998. november 16-27. között kerüljön sor.

A munkavállalói oldal javaslatát az ÉT 1998. január 23-i plenáris ülése megvitatta és azzal egyetértett.

Ennek megfelelően határozza meg a törvény a választások időpontját, illetve ad felhatalmazást a Kormány számára, hogy a választások eredményeinek összegzésével a szakszervezeti reprezentativitást megállapítsa. A tervezett megoldás megegyezik a közalkalmazotti tanácsi választások összegzésére alkalmazott módszerrel, amelyet 1993. óta alkalmazunk.

-----STARTING---POINT---RESZLETES---

-----STARTING---POINT---VEGE---