1990. évi LVIII. törvény indokolása

a magánszemélyek jövedelemadójáról szóló 1989. évi XLV. törvény módosításához

-----STARTING---POINT---ALTALANOS---

Az 1989. évi XLV. törvény értelmében a befizetett, de bevallani elmulasztott jövedelmekkel kapcsolatban az adóhiányt úgy kell kiszámítani, hogy a be nem vallott jövedelmet a megszerzése évének jövedelméhez kell hozzászámítani.

Lényegesen kedvezőtlenebb eredményt hozhat azonban a módosított 1987. évi VI. törvény 25. §-ában foglalt szabály, amelyet az 1988-1989. évben megszerzett jövedelmekre kell alkalmazni. E jövedelmek esetében az adóhiány megállapításához a be nem vallott jövedelmet a feltárás évét megelőző évi jövedelemhez kell hozzászámítani. A módszer egyes esetekben méltánytalanul magas adóhiányt eredményez.

Az ellentmondásos helyzet megszüntetése indokolja azt, hogy a jelenleg hatályos szabályok az 1988-1989. évben megszerzett jövedelmekre is alkalmazhatók legyenek, de csak abban az esetben, ha annak alkalmazása az adózóra nézve kedvezőbb.

-----STARTING---POINT---RESZLETES---
-----STARTING---POINT---VEGE---