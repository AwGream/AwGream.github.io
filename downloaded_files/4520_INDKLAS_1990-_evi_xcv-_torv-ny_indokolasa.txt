1990. évi XCV. törvény indokolása

a Magyar Köztársaság és a Luxemburgi Nagyhercegség között a kettős adóztatás elkerülésére a jövedelem- és vagyonadók területén Budapesten, 1990. évi január hó 15. napján aláírt egyezmény kihirdetéséről

Az egyezmény törvényhozási tárgyat érint, ezért a hatályos jogrend szerint a megerősítéséhez az Országgyűlés döntése szükséges, továbbá az egyezmény kihirdetésére törvényben van mód.

Az egyezmény előírása megfelelnek a hasonló tárgyban eddig megkötött magyar egyezmények szokásos tartalmának és az e körben követett nemzetközi gyakorlatnak. Szorosan érint továbbá olyan, jelentősebb luxemburgi érdekeltségű magyarországi vállalkozást, amelynek eredményességét az egyezmény hatályba lépése közvetlenül befolyásolja.