2000. évi XXVI. törvény indokolása

a műemlékvédelemről szóló 1997. évi LIV. törvény módosításáról

-----STARTING---POINT---ALTALANOS--- 

A műemlékvédelemről szóló 1997. évi LIV. tv. 27. § (1) bekezdés e) pontja értelmében a Kormány gondoskodik az állam tulajdonából ki nem adható műemlékek a törvény mellékletében megállapított listájának felülvizsgálatáról, és szükség szerint - de évente legfeljebb egy alkalommal - javaslatot tesz a melléklet módosítására.

A Betegápoló Irgalmasrend a volt egyházi ingatlanok tulajdoni helyzetének rendezéséről szóló 1991. évi XXXII. törvény alapján igényt nyújtott be a korábban tulajdonát képező ingatlanokra, melyekben jelenleg az Országos Reuma és Fizioterápiás Intézet működik. Az igényelt ingatlanok közül a Budapest, II. Frankel Leó u. 31-33. sz. 14479/1 hrsz. ingatlan szerepel a törvény mellékletét képező jegyzékben, amelyben felsorolt ingatlanokat a törvény 14. § (1) bekezdése értelmében kizárólagos állami tulajdonban kell tartani.

Az ingatlan ugyanakkor szerepel az Apostoli Szentszék és a Magyar Köztársaság között létrejött Megállapodás mellékletét képező jegyzékben, valamint a Kormány 1046/1999. (V. 5.) Korm. határozatával elfogadott - a 2011-ig rendezendő ingatlanügyeket tartalmazó - jegyzékben is.

Az ingatlan addig nem adható ki az állam tulajdonából, amíg a törvény mellékletét képező listán szerepel, így indokolt a mellékletből a Budapest, II. Frankel Leó u. 31-33. sz. 14479/1 hrsz. (ún. Hild udvar) törlése.

A Hajógyári Sziget Vagyonkezelő Kft. kezdeményezte a Hajógyári Szigeten lévő, aquincumi helytartói palotát rejtő 18386/1. hrsz-ú műemléki ingatlan megosztását annak érdekében, hogy a védettség csak a valóban műemléki jelentőségű maradványokat rejtő ingatlanra terjedjen ki.

Az Állami Privatizációs és Vagyonkezelő Rt. kérelmére az OMvH Műemlékfelügyeleti Igazgatósága engedélyezte az ingatlan megosztását. A megosztást követően a helytartói palotát rejtő műemléki ingatlan a 18386/4 hrsz-ot kapta. A törvény 1. §-a ezt a változtatást vezeti át a mellékleten.

-----STARTING---POINT---RESZLETES---

-----STARTING---POINT---VEGE---