1995. évi VIII. törvény indokolása

A Magyar Népköztársaság Kormánya és a Román Szocialista Köztársaság Kormánya között Budapesten, 1967. évi szeptember hó 22. napján kötött Állategészségügyi Egyezmény kihirdetéséről szóló 1968. évi 8. törvényerejű rendelet hatályon kívül helyezéséről

Indokolás

1992. október 19-én Nagyváradon került aláírásra a Magyar Köztársaság Kormánya és Románia Kormánya között egy új Állategészségügyi Egyezmény, amely felváltja a két kormány között 1967. szeptember 22-én Budapesten aláírt és az 1968. évi 8. törvényerejű rendelettel kihirdetett azonos tárgyú egyezményt.

A Kormány az Egyezményt jóváhagyta, és a 140/1994. (XI. 2.) Korm. rendelettel kihirdette.

A fentiekre tekintettel a korábbi egyezmény kihirdetéséről szóló 1968. évi 8. törvényerejű rendelet további hatályban tartása szükségtelenné vált.