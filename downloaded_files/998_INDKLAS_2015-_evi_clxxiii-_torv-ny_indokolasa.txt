2015. évi CLXXIII. törvény indokolása

a Nemzeti Média- és Hírközlési Hatóság 2014. évi egységes költségvetésének végrehajtásáról

-----STARTING---POINT---ALTALANOS---

Általános indokolás

A Nemzeti Média- és Hírközlési Hatóság (a továbbiakban: Hatóság) a médiaszolgáltatásokról és a tömegkommunikációról szóló 2010. évi CLXXXV. törvény (a továbbiakban: Mttv.) 134. § (3) bekezdésében foglalt határidőig benyújtotta a 2014. évi - a Nemzeti Média- és Hírközlési Hatóság Médiatanácsának (a továbbiakban: Médiatanács) költségvetését is magába foglaló -, egységes költségvetéséről szóló törvényjavaslat-tervezetét az Országgyűlés költségvetési ügyekben illetékes bizottságához (a továbbiakban: Bizottság).

A Bizottság a Hatóság 2014. évi egységes költségvetéséről szóló törvényjavaslatot az Országgyűlés elé terjesztette, melyet az a megtárgyalást követően a 2013. évi CLXXXI. törvénnyel fogadott el.

A Hatóság kiadási és bevételi főösszege 32 432,8 M Ft-ban került jóváhagyásra, a Médiatanács működési költségvetését pedig 173,9 M Ft összeggel hagyta jóvá az Országgyűlés.

A Médiatanács kezelésében lévő, költségvetésen kívüli bevételek és kiadások 2014. évi főösszege 1 528,1 M Ft a jóváhagyott előirányzatok szerint.

Az Mttv. 136. § (15) bekezdése alapján a Hatóság egységes költségvetésének mellékleteként a Médiaszolgáltatás-támogató és Vagyonkezelő Alap (a továbbiakban: MTVA) 2014. évi költségvetését 77 945,4 M Ft összeggel hagyta jóvá a törvényhozó testület.

A Hatóság az Mttv. 134. § (10) bekezdésében foglaltak szerint az egységes költségvetés végrehajtásáról zárszámadási törvényjavaslat-tervezetet készít - az MTVA éves költségvetésének végrehajtásáról szóló beszámolót tartalmazó melléklettel együtt - melyet a tárgyévet követő május 31-ig nyújt be az Országgyűlés költségvetési ügyekben illetékes bizottsága elé.

-----STARTING---POINT---RESZLETES---

Részletes indokolás

Az 1-4. §-hoz

Az államháztartás számviteléről szóló 4/2013. (I. 11.) Korm. rendelet értelmében a bevételi jogcímek átstrukturálásra kerültek, melynek következtében a 2014. évi költségvetés nyilvántartása már az új, egységes számviteli elszámolás szerint realizálódott, így jelen indokolás is ebben a szerkezetben készült. Az Országgyűlés által jóváhagyott költségvetési törvény szerkezetét a fő előirányzatok bontásánál mutatjuk be megcélozva ezzel a két struktúra közötti beazonosíthatóságot.

A Hatóság az Mttv. vonatkozó paragrafusa szerint kiadásait saját bevételeiből és költségvetési hozzájárulásból fedezi. Működésének finanszírozása az Mttv.-ben meghatározott bevételi jogcímeken beszedett díjbevételeken és támogatásokon alapul, melynek alakulását az alábbi táblázat szemlélteti.

A táblázat sorainak megnevezésében vastagon szedve és zárójelben tüntettük fel a törvényi előirányzat szerinti megnevezéseket. 

 

 

 

 

 adatok M Ft-ban

 Bevételek

 Eredeti előirányzat

 Módosított előirányzat

 2014. évi teljesítés

 Teljesítés % (módosított)

 Működési célú támogatás államháztartáson belülről (Pénzeszközátvétel)

 2 224,4

 2 262,1

 2 261,6

 100,0%

 Közhatalmi bevételek

 23 137,0

 22 940,2

 18 523,3

 80,7%

 Igazgatási szolgáltatási díj

 238,8

 238,8

 322,9

 135,2%

 Koncessziós és blokkpályázati frekvenciadíjak

 6 852,4

 6 852,4

 7 010,4

 102,3%

 UMTS pályázati frekvenciadíjak

 2 193,8

 2 193,8

 2 362,5

 107,7%

 Egyéb frekvenciadíjak

 2 838,0

 2 838,0

 2 705,4

 95,3%

 Bevétel a pályáztatandó új frekvenciákból

 6 132,0

 5 935,2

 1 588,3

 26,8%

 Azonosítók használati díja

 2 450,0

 2 450,0

 2 456,9

 100,3%

 Felügyeleti díj

 2 282,0

 2 282,0

 1 869,7

 81,9%

 Bírság

 150,0

 150,0

 206,8

 137,9%

 Késedelmi pótlék

 0,0

 0,0

 0,4

 0,0%

 Működési bevételek (Intézményi sajátos és egyéb bevételek, Általános forgalmiadó bevételek)

 7 026,9

 7 026,9

 6 016,2

 85,6%

 Szolgáltatások ellenértéke

 2,0

 2,0

 0,8

 40,0%

 Általános forgalmiadó

 5 536,9

 4 824,9

 4 392,2

 91,0%

 Kamatbevételek

 1 200,0

 1 200,0

 637,7

 53,1%

 Egyéb működési bevételek

 288,0

 1 000,0

 985,5

 98,6%

 Felhalmozási bevételek (Felhalmozási és tőkejellegű bevételek)

 40,5

 40,5

 28,7

 70,9%

 Működési célú átvett pénzeszközök

 0.0

 200,0

 196,4

 98,2%

 Felhalmozási célú átvett pénzeszközök (Kölcsönök visszatérülése)

 4,0

 64,0

 48,0

 75,0%

 Költségvetési bevételek összesen

 32 432,8

 32 533,7

 27 074,2

 83,2%

 Finanszírozási bevételek (maradvány igénybevétele)

 0,0

 36511,6

 36511,6

 100,0%

 Bevételek összesen

 32 432,8

 69 045,3

 63 585,8

 92,1%

MŰKÖDÉSI CÉLÚ TÁMOGATÁSOK ÁLLAMHÁZTARTÁSON BELÜLRŐL

(Pénzeszközátvétel)

Ezen az előirányzaton a Médiaszolgáltatás-támogató és Vagyonkezelő Alaptól a Médiatanács hivatali szervének működését biztosító forrást szerepeltetjük 2 224,4 M Ft összeggel, amely az előző évihez hasonló nagyságrendű támogatást tartalmaz és többek között a Médiatudományi Intézet működési költségeit is magában foglalja. A teljesítés a terv szerint alakult.

Terven felüli pénzeszköz-átvételi bevételként jelentkezett a Prémiumévek programban résztvevők juttatásainak költségvetési megtérítése (26,7 M Ft), továbbá az államháztartáson belüli működési célú támogatások végelszámolásának visszafizetéséből származó bevétel 10,5 M Ft összegben.

A teljesítés a módosított előirányzathoz viszonyítva 100%-os.

KÖZHATALMI BEVÉTELEK

Igazgatási szolgáltatási díj

A bevételi struktúrában kisebb nagyságrendű díjak a tervezett 238,8 M Ft-tal szemben 322,9 M Ft összeggel valósultak meg, mely a módosított előirányzathoz viszonyítva 35,2%-os terven felüli teljesítést mutat. Ezen a jogcímen a bevétel csaknem azonos arányban oszlik meg az elektronikus hírközlési igazgatási eljárási díjak és a mozgóképszakmai hatósági és eljárási díjak között.

KONCESSZIÓS ÉS BLOKKPÁLYÁZATI FREKVENCIADÍJAK

Mobilkoncessziós díjak

A három nagy mobilszolgáltató (Magyar Telekom Nyrt., Telenor Zrt., Vodafone Zrt.) hatósági szerződések alapján frekvenciahasználati jogosultsággal rendelkezik a 900 MHz-es és 1800 MHz-es frekvenciasávokban Magyarország teljes területén, a földfelszín tekintetében, beleérve a metróalagutakat is. A szolgáltatók a szerződésben meghatározott frekvenciasávokban az Eht. 188. § 72. pontjában foglalt meghatározás szerinti mobilrádiótelefon-szolgáltatás nyújtására jogosultak.

A szerződés alapján szerzett frekvenciahasználati jogosultság szerint a szolgáltatóknak kizárólagos joguk van arra, hogy a jogosultsággal érintett frekvenciasávokban a frekvenciahasználathoz szükséges frekvenciakijelölés és rádióengedély kiadása érdekében eljárjanak.

A módosított hatósági szerződés szerinti halasztott fizetéssel befolyó éves díj (2014. 03. 31.) a GSM 900 MHz frekvenciasávban 3 810,9 M Ft összegben került megtervezésre, mely pénzforgalmilag határidőre teljesült.

Az 1800 MHz-es sáv esetében az új díjrendelet értelmében 2 519,5 M Ft összeget prognosztizáltunk, ami a negyedéves számlázású blokkokon kívül már tartalmazta a Telenor Zrt. 2013 októberétől használatba vett DCS sáv „G” blokkjának sávdíját is, amelyet még a 2004. évi UMTS pályázat során szerzett meg. Erre a blokkra a frekvencialekötés és -használat díjáról szóló 1/2011. (III. 31.) NMHH rendelet (továbbiakban: „Tarifarendelet”) szerint kell fizetni a sávdíjat. Ennek összege (a 2014. január 1-jétől történő 50%-os csökkenése után) 55,5 M Ft/hóban alakult, illetve a Tarifarendelet 2014. évi módosítása kapcsán decembertől 56,25 M Ft-ra növekedett. A számlázás havi ütemezésű.

E-GSM 900 MHz sávdíj

A 2013. október 11-én módosított hatósági szerződések biztosítják a három szolgáltató 2012. évben elnyert E-GSM 900 MHz frekvenciasáv blokkjainak használatát, amely a tervezés időszakában 522,0 M Ft bevétellel került tervezésre. Ezzel szemben 623,7 M Ft bevétel folyt be, melynek oka, hogy 2014. évtől nem a korábbi gyakorlat szerinti hó végi határidős számlázás volt alkalmazásban, ami miatt kintlevőségek keletkeztek, hanem korábbi számlázás és tárgyhavi pénzbefolyás került tervezésre és alkalmazásra.

A 7 010,4 M Ft-os teljesítés a módosított előirányzathoz viszonyítva 102,3%-ot jelent.

UMTS pályázati frekvenciadíjak

A Tarifarendelet a frekvencialekötés és -használat díjáról 2011. április 1-jei hatállyal módosította az UMTS frekvenciasáv után fizetendő díjakat. Megszűnt a felhasznált csatornák darabszámától függő díj, a szolgáltatóknak havonta kizárólag sávdíjat kell fizetniük, mely az egységdíj, az értékesített frekvenciasávok szélessége és az arra vonatkozó sávszorzó szorzataként megképződő havi fix összeg.

A korábban alkalmazott negyedéves számlázás helyébe a havi fix összegű kiszámlázás lépett, mert már nem kell a szolgáltatók havi adatközlésére várni.

Ennek értelmében a használt sáv után a szolgáltatók már egységesen, a sávszélesség alapján fizetik a díjat, ez beruházásösztönző lépésként minősíthető.

A módosított hatósági szerződés e feltételeket nem változtatta, a sávszorzó azonban a díjrendelet módosítása kapcsán 50%-kal csökkent, így 2014. évre a korábbi évekhez képest a bevételek ezen a jogcímen feleződtek.

A 2013. decemberi áthúzódó tételek kapcsán a teljesítés 168,7 M Ft növekményt mutat a 2 193,8 M Ft tervszámhoz viszonyítva, mely 107,7%-os terven felüli realizálódást eredményezett.

Egyéb frekvenciadíjak

Ezen a jogcímen, 132,6 M Ft-os bevételi tervtől való lemaradással a teljesítés 2 705,4 M Ft volt, így az előirányzat 95,3%-ban teljesült. Az eredeti tervhez mutatkozó elmaradás a mikrohullámúfrekvencia-díjakon tapasztalható. Magyarázatként szolgál a nagysebességű adatátviteli rendszerek tervezettnél alacsonyabb szintje, az optikai hálózatok dinamikus fejlődése a mikrohullámú csatornákkal szemben, valamint az a tendencia, hogy a szolgáltatók egyre nagyobb mértékben használják a hagyományos mikrohullámú sáv helyett az olcsóbb 26 GHz-es frekvenciasávot.

Bevétel a pályáztatandó új frekvenciákból

A tervezés időszakában a Hatóság az alábbi frekvenciasávok pályáztatás útján történő értékesítését tervezte, melyből összesen 6 132,0 M Ft bevételt prognosztizált.

- 450 MHz, 2*7.38MHz

- 800 MHz, 2*30 MHz

- 900 MHz, 2*5 MHz

- 1800 MHz, 2*15MHz

- 2100 MHz, 2*15 MHz

- 2600 MHz, 2*75 MHz

A szeptemberi kalkuláció azon feltételezésen alapul, hogy az értékesítés sikeresen lezárul és a számlázás áprilisban elindulhat, mely nyolc havi pénzforgalmi bevételt eredményezhet.

A Hatóság 2013. december 6-án pályázatot hirdetett a 450 MHz-es frekvenciasáv kihasználatlan, 7,38 MHz sávszélességű szabad blokkjára, amelynek eredményeképpen a frekvenciablokk 10 évre szóló kizárólagos használati jogosultságát az MVM Net Zrt. nyerte el. A sáv értékesítésével elérni kívánt elsődleges cél a kormányzati kommunikációs igények kielégítése olyan rendszer kiépítése által, amely támogatja a kormányzati elektronikus hírközlési infrastruktúrát, továbbá nyilvános elektronikus hírközlési szolgáltatás célú igényeket is kielégíthet. A frekvencia segítségével hatékonyabbá tehető az elektronikus útdíjfizetési rendszer működtetése, a járási hivatalok és kistelepülési kormányablakok pedig bekapcsolhatóak lesznek az országos digitális vérkeringésbe. A frekvenciasávon folytatott adatátvitel támogathatja az elektronikus házi őrizeti rendszer megerősítését, hatékonyabbá teheti a készenléti és segélyszolgálatok kommunikációját, és olyan, sokakat érintő szolgáltatások fejlesztéséhez járulhat hozzá, mint az anyakönyvi rendszer, a távfelügyelet vagy a városi közlekedési tájékoztató rendszerek. Ezen túl a frekvenciasáv kiválóan alkalmazható az intelligens mérési rendszerek („smart metering”), illetve a gépek közötti (Machine-to-Machine/M2M) kommunikációs kapcsolatok kiépítéséhez.

A szerződés 2014. április 30-án aláírásra került, így a havi számlázás májustól indulhatott 22,1 M Ft összeggel. Ez az összeg nem tartalmazta a tervezéskor feltételezett 50%-os kormányzati kedvezményt, mivel annak feltétele a rádiórendszer tényleges üzembe helyezése, mely még nem realizálódott.

A 132,0 M Ft előirányzattal szemben a teljesítés 177,1 M Ft lett.

A Hivatal a „Szélessávú szolgáltatásokhoz kapcsolódó frekvenciahasználati jogosultságok” tárgyában több egyeztető megbeszélést folytatott a piaci szándékok feltérképezése és pontos felmérése érdekében. Ennek következtében a pályáztatás az eredeti ütemtervhez képest több hónappal elhúzódott.

A 2014. május 22-én indított pályázati eljárásban 2014. szeptember 29-én hozott a Hatóság lezáró határozatot, melyben megállapította a pályázat nyerteseit. A pályázat egyik értékelési szempontja az ár volt, így a tervezési időszakban a minimum díjakkal lehetett úgy kalkulálni, vélelmezve, hogy nem mutatkozik minden frekvenciacsomag iránt piaci igény, illetve a 1800 MHz-es frekvenciasávban kialakított három csomag („D”, „E” és „F” csomagok) iránti kereslet jelentősebb lehet. Ezen tényezők alapján árverseny kialakulására számítottunk, mely ténylegesen meg is valósult.

A frekvenciahasználati jogosultsághoz jutó négy szolgáltató (Telekom, Telenor, Vodafone, Digi) a mobiladat-forgalomra még meg nem nyitott 800 MHz és a 2600 MHz-es frekvenciasávok, valamint a 900 MHz és 1800 MHz-es még ki nem osztott blokkjainak hasznosítását nyerte el. Az új frekvenciák használatba vételének hatására a jövőben növekszik az internettel lefedett területek nagysága, emelkedik a mobilszolgáltatások színvonala, és fokozottabban érvényesülnek a szolgáltatások kialakításakor az előfizetők érdekei. A Hatóság számára továbbá kiemelten fontos, hogy újabb lendületet adjon a mobil szélessávú szolgáltatások lefedettség- és kapacitásbővítésének, és ezáltal ösztönözze a mobilpiaci versenyt is.

A 6 000,0 M Ft tervösszeghez képest a fenti indokok alapján 1 411,2 M Ft összeg realizálódott.

A teljesítés a módosított előirányzathoz viszonyítva 26,8%-ot jelent.

Azonosítók használati díja

Az azonosítóhasználat változásait az azonosítóhasználati-díjbevétel alakulása mutatja. Az azonosítógazdálkodással összefüggő NMHH-rendeletek módosításainak következtében 2014. január 1-jétől magasabb használati díjú emelt díjas szolgáltatásszámok engedélyezésére nyílt lehetőség, és a hatóság viszonylag nagy számban adott ki ilyen azonosítókra kijelölést. Így a 2013. év végi visszavonások miatti díjbevétel-csökkenést 2014-ben már kompenzálták az új emelt díjas szolgáltatás-számmezők és az új emelt díjas rövid számok, valamint az egyéb azonosítók kijelölései. Ezek a tényezők - a még mindig nagyszámú azonosítóvisszavonás ellenére - megállították az előző évek azonosító használati díjbevétel csökkenését, a bevétel az előző évihez képest lényegében nem változott.

Ennek következtében az előirányzaton a tervezettnél 0,3%-kal magasabb bevételt ért el a Hatóság. A befolyt 2 456,9 M Ft nagyságrendjében igazodik az elmúlt évek összegeihez.

Felügyeleti díj

Ezen díjak vonatkozásában a tervezettnél 412,3 M Ft-tal alacsonyabb teljesítés realizálódott, melynek oka, hogy a tervezés időszakában nem prognosztizálható cégmegszűnések és a kisebb partnerek fuzionálásának következtében a kibocsátott számlaállomány is kevesebb volt a tervezettnél. 2014-ben a hírközlési szolgáltatók közül 84 szolgáltató került ki a közhiteles nyilvántartásból, tehát törlésre kerültek végelszámolás és felszámolás miatt.

A teljesítés a módosított előirányzathoz viszonyítva 81,9%-ot reprezentál.

Bírság

Ezen a jogcímen 206,8 M Ft bevételt realizált a Hatóság, mely 37,9%-kal haladja meg a módosított előirányzatot.

Késedelmi pótlék

Az államháztartás számviteléről szóló 4/2013. (I. 11.) Korm. rendelet értelmében az adók, díjak módjára behajtható bevételekhez kapcsolódó késedelmi pótlékot a közhatalmi bevételek között kell kimutatni, így ezen a jogcímen, terven felül 0,4 M Ft bevétel keletkezett.

Összességében a közhatalmi bevételek előirányzatai a 22 940,2 M Ft módosított előirányzathoz képest 4 416,9 M Ft-tal alacsonyabb szinten, 18 523,3 M Ft-ban realizálódtak, mely 19,3%-os elmaradást jelent.

A közhatalmi bevételek alakulását összegében és struktúrájában az alábbi táblázat és grafikon szemlélteti: 

 

 

 

 adatok M Ft-ban

 Bevételek

 Előirányzat

 Teljesítés

 Teljesítés % 

 

 Eredeti

 Módosított

 

 (módosított)

 Igazgatási szolgáltatási díj

 238,8

 238,8

 322,9

 135,2

 Koncessziós és blokkpályázati frekvenciadíjak

 6 852,4

 6 852,4

 7 010,4

 102,3

 UMTS pályázati frekvenciadíjak

 2 193,8

 2 193,8

 2 362,5

 107,7

 Egyéb frekvenciadíjak

 2 838,0

 2 838,0

 2 705,4

 95,3

 Bevétel a pályáztatandó új frekvenciákból

 6 132,0

 5 935,2

 1 588,3

 26,8

 Azonosítók használati díja

 2 450,0

 2 450,0

 2 456,9

 100,3

 Felügyeleti díj

 2 282,0

 2 282,0

 1 869,7

 81,9

 Bírság

 150,0

 150,0

 206.8

 137,9

 Késedelmi pótlék

 0,0

 0,0

 0,4

 0,0

 Közhatalmi bevételek összesen

 23 137,0

 22 940,2

 18 523,3

 80,7

MŰKÖDÉSI BEVÉTELEK

(Intézményi sajátos és egyéb bevételek, általános forgalmiadó-bevételek)

Szolgáltatások ellenértéke

Ezen a soron a tárgyi eszközök bérbeadásából származó bevételek kerülnek tervezésre, mely az intézménynél nem releváns, mindössze 2,0 M Ft összegben került kalkulációra, melyre a teljesítés 0,8 M Ft volt.

A teljesítés a módosított előirányzathoz viszonyítva 40%-os.

Általános forgalmi adó

A kiszámlázott díjak általános forgalmiadó tartalma a módosított előirányzat 4.824,9 M Ft-os összegével szemben 4.392,2 M Ft-ban teljesült. Ez 9,0%-os elmaradást jelent, melynek oka az adóköteles bevételek elmaradása.

Kamatbevételek

A vonatkozó kormányrendeletben adott lehetőséggel élve a Hatóság a működésére igénybe nem vett tartalékait diszkontkincstárjegy vásárlásával lekötheti. Az ideiglenesen szabad pénzeszközöknek diszkontkincstárjegy vásárlása útján realizált kamatbevétele a tárgyévben az 1 200,0 M Ft módosított előirányzattal szemben, döntően a jegybanki alapkamat folyamatos csökkentésére tekintettel, 637,7 M Ft összegben teljesült, mely 46,9%-os elmaradást mutat.

Egyéb működési bevételek

Ezen a soron a kötbérből, kártérítésből, valamint a frekvenciatenderek pályázati részvételi díjából származó bevételek szerepelnek, melynek összege előre pontosan nehezen tervezhető. Terven felüli teljesítésként ezen a jogcímen jelenik meg az alábbi tétel:

Az elektronikus hírközlésről szóló 2003. évi C. törvény 163/C. § (1) bekezdésének megfelelően az Egyetemes Elektronikus Hírközlési Támogatási Kassza 2013. január 1-jei dátummal megszűnt, folyamatban volt azonban a Telenor Zrt.-nek egy évek óta húzódó pere. Mivel a Kasszának a Hatóság a jogutódja, ezért a lezárult per hatására a Telenor Zrt. 2013-ban befizette a vitatott 797,6 M Ft összeget. A szolgáltató azonban nem fogadta el a bírósági ítéletet, ezért a Kúriához fordult, és ez a per 2014-ben zárult le. A számviteli szabályok szerint a nevezett összeget a függő bevételek között kellett szerepeltetni a per lezárásáig. A végleges ítélet hatására a függő bevételek számláról átkönyvelésre került tényleges bevételként a Hatóság „Egyéb működési bevételei” jogcímre.

A teljesítés a módosított előirányzathoz viszonyítva 98,6%-os.

FELHALMOZÁSI BEVÉTELEK

(Felhalmozási és tőkejellegű bevételek)

Ezen a jogcímen jelenik meg a felesleges és az elhasználódott eszközök selejtezését követő értékesítésből, továbbá a lecserélt gépjárművek eladásából származó bevétel.

A 40,5 M Ft módosított előirányzatához viszonyítva a teljesítés 28,7 M Ft volt, mely 29,1%-os elmaradást jelez.

MŰKÖDÉSI CÉLÚ ÁTVETT PÉNZESZKÖZÖK

A Hatóság médiatudatossági kezdeményezése a „Bűvösvölgy projekt”, amelyet 2014. évben döntő részben a TÁMOP finanszírozott.

Európai viszonylatban is egyedülálló ez a médiaértés-oktató központ, ahol a fiatalok valódi részeseivé válhatnak a média működésének, és a megszerzett tapasztalatokon keresztül tanulhatják meg, hogyan tájékozódhatnak biztonságosan az új médiakultúra univerzumában.

Ezen a jogcímen jelenik meg a média nonprofit szervezetektől a 2014. évi - a Médiatudományi Intézettel közösen lebonyolítandó - kutatások fedezetéül szolgáló 14,0 M Ft összegű pénzeszközátvétel, továbbá egyéb nemzetközi szervezetektől a médiatudatosság fejlesztését célzó bevétel is.

A teljesítés a módosított előirányzathoz viszonyítva 98,2%-os.

FELHALMOZÁSI CÉLÚ ÁTVETT PÉNZESZKÖZÖK

(Kölcsönök visszatérülése)

A dolgozóknak nyújtott lakáskölcsön visszatérülése a 64,0 M Ft módosított előirányzattal szemben 48,0 M Ft összegben realizálódott, így az elmaradás 25%.

Összességében a Hatóság 2014. évi pénzforgalmi bevétele 27 074,2 M Ft volt, amely a módosított előirányzat összegéhez viszonyítva 16,8%-os elmaradást mutat.

A Hatóság a széles körű feladatainak maradéktalan végrehajtása érdekében az évi költségvetésében keletkező megtakarításaiból tartalékokat képez, melyek felhasználását az év végén kiadott elnöki rendelkezésben szabályozza, majd a zárszámadási törvény elfogadásával az Országgyűlés jóváhagyja.

A 2014. évi pénzügyi beszámolóban az eddigiektől eltérő, új rendben mutatható ki az éves gazdálkodás eredménye a bevételek és kiadások különbözeteként definiálható maradvány.

Első lépésként az előző évek elnöki rendelkezései, valamint a jóváhagyott zárszámadási törvényekből a fel nem használt tartalékok összegét kell az előirányzatok közt figyelembe venni.

A bevételek között összességében 36 511,6 M Ft-tal szerepeltetjük - pénzforgalom nélkül - a tartalékok igénybevételét Finanszírozási bevételek megnevezéssel.

A nyitóállományból történő felhasználást az alábbi struktúrában hajtotta végre a Hatóság:

- Kötelezettségvállalással lekötött 2013. évi maradvány felhasználása 967,9 M Ft

- Forrás11-ből ODÁP-ra felhasználás 1 215,8 M Ft

- Pénzeszközátadás MTVA részére 3 122,0 M Ft,

- Forrás 12-ből e-közmű felhasználás 8,3 M Ft

- 2013. évi bírságból médiatudatosság fejlesztésére felhasználás 116,5 M Ft.

Összességében a kiadások fedezetére az előző évek tartalékaiból 5 430,5 M Ft forrásbevonás történt.

A bevont források 5 430,5 M Ft-os értéke és a 2014. évi auditált költségvetési bevételek és kiadások különbözeteként kapott 1 693,9 M Ft összege az éves maradvány (7 124,4 M Ft), melynek felosztását a kiadásokat tárgyaló blokk tartalmazza.

A Hatóság bevételeinek - tartalékokat is tartalmazó - 69 045,3 M Ft módosított előirányzathoz viszonyított közel 8%-os elmaradása döntően a frekvenciadíjakban tapasztalt bevételkiesés következménye.

A kiadások alakulása

A Hatóság egységes költségvetésének Eredeti előirányzata az egyéb felhalmozási célú kiadások kivételével valamennyi fő előirányzaton megnövekedett az év közben engedélyezett előirányzat-módosítások, valamint a 2013. évi kötelezettségvállalással terhelt maradványok összege miatt. Az új értékeket a Módosított előirányzat oszlop tartalmazza, amelyek teljesítési arányát az utolsó oszlop százalékosan mutatja be. Megjegyzendő, hogy jelentős nagyságrendű módosítás történt az egyéb működési célú kiadások előirányzatán, ahol az előző évek tartalékait és maradványait lefedő kötelezettségvállalások kerültek megjelenítésre.

A kiadási előirányzatok tartalmi változásának indoklását az alábbi táblázat elemzése során mutatja be az előterjesztő.

A táblázat sorainak megnevezésében vastagon szedve és zárójelben tüntettük fel a törvényi előirányzat szerinti megnevezéseket. 

 

 

 

 

 adatok M Ft-ban

 Kiadások

 Eredeti előirányzat

 Módosított előirányzat

 2014. évi teljesítés

 Teljesítés % (módosított)

 Személyi juttatások

 6311,2

 6 614.4

 5 669,7

 85,7%

 Munkaadókat terhelő járulékok és szociális hozzájárulási adó

 1 704,0

 1 865,6

 1651,5

 88,5%

 Dologi kiadások

 10 171,4

 13 107,2

 10 043,8

 76,6%

 Dologi kiadások áfa nélkül

 4 802,4

 7 408,5

 4 915,7

 66,4%

 Általános forgalmiadó

 5 369,0

 5 698,7

 5 128,1

 90,0%

 Egyéb működési célú kiadások

 11 238,1

 43 919,5

 6 192,0

 14,1%

 Egyéb működési célú támogatás (Pénzeszközátadás)

 500,0

 6 610,4

 6 192,0

 93,7%

 Tartalékok - ebből:

 10 738,1

 37 309,2

 0,0

 0,0%

 Következő évek működési tartaléka

 5 746,8

 0,0

 0,0

 0,0%

 Tárgyévi működési tartalék

 4 991,3

 37 309,2

 0,0

 0,0%

 Beruházások

 2 833,4

 3 363,9

 1 764,2

 52,4%

 Nettó beruházás (Felhalmozási kiadások)

 2 231,0

 2 662,5

 1 393,7

 52,3%

 Beruházási áfa (Felhamozási kiadások áfája)

 602,4

 701,4

 370,5

 52,8%

 Felújítások

 166,7

 166.7

 53,5

 32,1%

 Nettó felújítás (Felhalmozási kiadások)

 131,6

 131,6

 42,1

 32,0%

 Felújítási áfa (Felhamozási kiadások áfája)

 35,1

 35,1

 11,4

 32,4%

 Egyéb felhalmozási célú kiadások (Lakástámogatási kölcsön)

 8,0

 8,0

 5,5

 69,3%

 Költségvetési kiadások összesen

 32 432,8

 69 045,3

 25 380,2

 36,8%

 Maradvány

 0,0

 0,0

 38 205,6

 0,0%

 Kiadások összesen

 32 432,8

 69 045,3

 63 585,8

 92,1%

Az alábbi diagram a maradvány nélküli 25 380,2 M Ft-os kiadási teljesítés belső szerkezetét ábrázolja.

SZEMÉLYI JUTTATÁSOK ÉS JÁRULÉKOK

A személyi juttatások módosított előirányzatának teljesítése 5 669,7 M Ft. A módosított előirányzathoz képest kialakult több mint kilencszáz millió forintos megtakarítást több tényező okozza, legfontosabbnak a 650 fő engedélyezett létszámmal szembeni 630 fős átlaglétszám nevezhető. Megemlítendő továbbá, hogy a közszféra elvárásaihoz igazodva a külső személyi juttatások soron is megtakarítás keletkezett, ugyanis a módosított előirányzathoz képest (451,3 M Ft) csak 400,6 M Ft-os kifizetés történt (88,8%).

A munkaadókat terhelő járulékok teljesítése a módosított előirányzathoz viszonyítva az előbb felsorolt tényezők miatt szintén megtakarítást mutat (214,1 M Ft) és a tárgyévre vonatkozóan 1 651,5 M Ft-ot tesz ki. Ez az érték a tervezetthez képest 11,5%-os megtakarítást jelent.

DOLOGI KIADÁSOK

 

 

 

 adatok M Ft-ban

 Dologi és egyéb folyó kiadások

 Előirányzat

 2014. évi 

 Teljesítés % 

 

 Eredeti

 Módosított

 teljesítés

 (módosított)

 Készletbeszerzés

 235,0

 249,8

 197,6

 79,1%

 Kommunikációs szolgáltatások

 1 315.5

 1 925,3

 1411,2

 73,3%

 Szolgáltatási kiadások

 2 409,8

 3 309,7

 2 604,9

 78,7%

 Kiküldetések, reklám- és propagandakiadások

 210,5

 287,6

 247.2

 85,9%

 Különféle befizetések és egyéb dologi kiadások

 631,6

 1 636,0

 454,8

 27.8%

 Dologi kiadások összesen

 4 802,4

 7408,5

 4 915,7

 66,4%

 ÁFA

 5 369,0

 5 698,7

 5 128,1

 90,0%

 Összesen

 10 171,4

 13 107,2

 10 043,8

 76,6%

A módosított előirányzati terv megvalósulását a következő kettős diagram szemlélteti, ahol a külső kör a módosított előirányzatokat, a belső kör pedig a teljesítéseket mutatja be (érték M Ft-ban).

Megállapítható, hogy valamennyi előirányzaton megtakarítás keletkezett, a legkevésbé befolyásolható áfa részaránya (51,1%) továbbra is jelentős mértékű.

A dologi kiadások teljesítése a 2014. évben 10 043,8 M Ft, ami alatta marad a módosított előirányzati tervnek.

A készletbeszerzés a takarékosabb szakmai és üzemeltetési anyagbeszerzés következményeként nem éri el a módosított tervszámot, annak csak a 79,1%-át teszi ki.

További jelentős megtakarítás látható a kommunikációs szolgáltatások kiadási előirányzaton is, ahol az 1 925,3 M Ft-os tervhez képest csak 1 411,2 M Ft kifizetés történt. Ez nagyrészt annak köszönhető, hogy a Hatóság a tárgyévben kevesebbet költött az informatikai szolgáltatásokra, számítógépes rendszerek üzemeltetésére.

A szolgáltatási kiadások soron tapasztalható a legnagyobb mértékű megtakarítás, mintegy 700 millió forint értékben. A részleteket tekintve elmondható, hogy a tárgyévben visszafogottabb volt a szellemi tevékenységre, tanácsadásra, tanulmánykészítésre vonatkozó megrendelések aránya.

A kiküldetés, reklám- és propaganda kiadások módosított előirányzatának 287,6 M Ft-os összegével szemben a teljesítés 247,2 M Ft volt, így 40,4 M Ft-os megtakarítás keletkezett.

A különféle befizetések és egyéb dologi kiadások előirányzat teljesítése (454,8 M Ft) jelentősen elmarad az előző évek egyes tartalékát is tartalmazó módosított előirányzattól.

Az általános forgalmi adó (áfa) soron tervezett 5 698,7 M Ft-os befizetési kötelezettség 5 128,1 M Ft összegben teljesült, ez a módosított előirányzat 90,0%-a.

EGYÉB MŰKÖDÉSI CÉLÚ KIADÁSOK (Pénzeszközátadás)

Az egyéb működési célú kiadások (pénzeszközátadás) 43 919,5 M Ft-os módosított előirányzata tartalmazza a bevezetőben jelzett előző évek tartalékait és maradványait lefedő kötelezettségvállalásokat, az egyéb működési célú támogatásokat, valamint a tartalékokat is. Az egyéb működési célú kiadások 6 192,0 M Ft-os pénzügyi teljesítéséből a legjelentősebb tétel az MTVA-nak átadott 5 122,1 M Ft összegű működési célú támogatás.

BERUHÁZÁSOK ÉS FELÚJÍTÁSOK (Felhalmozási kiadások) 

 

 

 

 

 adatok M Ft-ban

 Felhalmozási kiadások

 Előirányzat

 2014. évi 

 Teljesítés % 

 

 Eredeti

 Módosított

 teljesítés

 (módosított)

 Immateriális javak beszerzése, létesítése

 741,3

 901,6

 385,3

 42,7%

 Ingatlanok beszerzése, létesítése

 0,0

 15.5

 12.5

 80,6%

 Informatikai eszközök beszerzése, létesítése

 381,2

 540,5

 435,7

 80,6%

 Egyéb tárgyi eszközök beszerzése, létesítése

 1 108,5

 1 204,9

 560,1

 46.5%

 Nettó beruházás

 2 231,0

 2 662,5

 1393,7

 52,3%

 Beruházások ÁFA-ja

 602,4

 701,4

 370,5

 52,8%

 Beruházások

 2 833,4

 3 363,9

 1 764,2

 52,4%

 Felújítások

 131,6

 131,6

 42,1

 32,0%

 Felújítások ÁFA-ja

 35,1

 35,7

 11,4

 32,4%

 Felújítások

 166,7

 766,7

 53,5

 32,1%

A módosított előirányzati terv megvalósulását a következő kettős diagram szemlélteti, ahol a külső kör a módosított előirányzatokat, a belső kör pedig a teljesítéseket mutatja be.

Megállapítható, hogy valamennyi előirányzaton megtakarítás keletkezett, az alábbiak szerint:

A beruházási kiadások előirányzat 3 milliárd forint feletti módosított tervszáma csak 52,4%-ban, 1 764,2 M Ft értékben valósult meg, a Hatóság átgondolt, központosított beszerzéseinek köszönhetően.

A beruházások egyik legjelentősebb teljesítést mutató jogcíme az immateriális javak beszerzésére fordított 385,3 M Ft-os összeg, amely a tárgyév során a módosított előirányzat 42,7%-os teljesülését jelenti. Ez az előirányzat tartalmazza például az Oracle licenc beszerzéseket (61,5 M Ft) és a számítógéprendszerek beszerzéseit is (57,1 M Ft).

A felhalmozási kiadások második legnagyobb összegét kitevő informatikai eszközök beszerzése előirányzaton 104,8 M Ft értékű megtakarítás látható. Ezen előirányzat 435,7 M Ft-os kifizetéséből a legnagyobb részarányt a HP storage-eszközök beszerzése képviseli mintegy 162,0 M Ft értékben.

A felhalmozási kiadások legnagyobb összegét az egyéb tárgyi eszközök beszerzése adja, annak ellenére, hogy a tervhez képest ezen a soron keletkezett a legnagyobb megtakarítás (644,8 M Ft). Ez az előirányzat tartalmazza egyrészt a műszervásárlásra fordított kiadásokat (208,6 M Ft), valamint az intézményi és felügyeleti mérőgépjármű vásárlást is (188,0 M Ft).

A beruházási áfabefizetések a hatályos előírásoknak megfelelő kulccsal számolva teljesültek 370,5 M Ft összegben.

A felújítási kiadások 166,7 M Ft-os módosított előirányzata 53,5 M Ft-on (32,1%) teljesült, így a visszafogott fejlesztési kiadások eredményeként 113,2 M Ft-os megtakarítás keletkezett.

Az előirányzat 53,5 M Ft-os kiadása tartalmazza például a Hatóság soproni irodaépületének a felújítását és az Ostrom utcai épület tetőtéri ablakcseréjét.

EGYÉB FELHALMOZÁSI CÉLÚ KIADÁSOK (Lakáskölcsön)

Az egyéb felhalmozási célú (lakáskölcsön) kiadási előirányzaton a korábbi évekhez hasonló tervszám került beállításra, és a 8,0 M Ft-os eredeti előirányzathoz képest 5,5 M Ft-os teljesítés történt.

A Finanszírozási bevételek, azaz az előző évek maradványainak 36 511,6 M Ft-os nyitó értékének és az ezen forrásokból felhasznált 5 430,4 M Ft különbsége a 2014. előtt képzett maradványok 2014. december 31-i értéke 31 081,2 M Ft az alábbi táblázat 1. sorának tartalma.

A tárgyévi működési pénzmaradvány 7 124,4 M Ft, melynek felosztására a táblázat utáni magyarázat szolgál.

NMHH maradványok alakulása 2014. évben

 

 adatok M Ft-ban

 Megnevezés

 Érték

 1. Előző évek maradványai

 31 081,2

 2. Tárgyévi működési pénzmaradvány 

 7 124,4 1 089,6

 ebből: Kötelezettségvállalással lekötött maradvány

 

 Kötelezettségvállalással lekötött EU maradvány

 33,6

 MTVA részére pénzeszközátadás a 4/2014. számú Elnöki Rendelkezés szerint

 4 611,0

 Médiaértés központok létrehozása a 4/2014. számú Elnöki Rendelkezés szerint

 600,0

 Digitális átállás második ütemére elkülönített forrás növelése

 385,8

 2014. évi befolyt bírság felhasználása a médiatudatosság fejlesztésére

 206,8

 Megváltozott munkaképességűek számára hírközlési szolgáltatás hozzáférés biztosítása

 197,6

 ÖSSZESEN

 38 205,6

A takarékos gazdálkodás eredményeként a módosított bevételi és kiadási teljesítés 7 124,4 M Ft pénzmaradványt reprezentál, melynek felhasználása az alábbiak szerint történik.

A pénzmaradványból finanszírozható a 2014. évi kötelezettségvállalással terhelt 1 089,6 M Ft értékű szállítói kötelezettség, valamint az európai uniós TÁMOP 33,6 M Ft-os maradványa a Bűvösvölgy médiaértés központ fejlesztésére.

A 2014. évi működési tartalékról, valamint a 2014. évi maradvány terhére szóló kötelezettségvállalásról és az MTVA részére történő befizetésről szóló 4/2014. számú elnöki rendelkezés értelmében a pénzmaradvány felhasználására az alábbi jogcímeken történt intézkedés:

A frekvenciadíjak maradványából 4 611,0 M Ft az MTVA-nak átadásra megjelölt, melyet a fogadó szerv a simulcast, azaz párhuzamos (analóg és digitális) műsorszórási költségek finanszírozására használhat fel.

A Hatóság a vidéki kirendeltségei bázisán médiaértés központokat kíván létrehozni, melyre a maradványból 600,0 M Ft-ot különít el.

A Hatóság a jelenlegi digitális földfelszíni hálózatban tervezett technológiai váltással kapcsolatos kiadásokra, az ODÁP projekt analógiájára, tartalékot képez, 2013-ban létrehozta a Digi2Forrást. A 2014. évi maradványból a képzett összeg 385,8 M Ft, amely a várható közfeladat befejezéséig használható fel.

A Hatóság 2014. évi 206,8 M Ft összegű bírságból származó bevétele az Mttv. vonatkozó előírásai alapján a médiatudatosság fejlesztésére fordítható.

A megváltozott munkaképességűek számára hírközlési szolgáltatás hozzáférés biztosítására jelen előterjesztésben 197,6 M Ft tartalékképzésről dönt a vezetés.

A 2014. évben keletkezett pénzmaradvány teljes összege kötelezettségvállalással lekötött maradványnak minősül, így a Hatóságnak az Országgyűlés döntési hatáskörébe tartozó szabad maradványa nincs.

Az 5-6. §-hoz

A Hatóság egységes költségvetésének részeként hagyta jóvá az Országgyűlés a bevételi és kiadási főösszegeket 173,9 M Ft-ban. A bevételi előirányzat fedezetét a Parlament az Mttv. 135. § (2) bekezdésében meghatározott, MTVA által kezelt pénzügyi források terhére biztosította.

Az államháztartás számviteléről szóló 4/2013. (I. 11.) Korm. rendelet a költségvetési szervek részére új nyilvántartási rendszert írt elő, amely többek között az előirányzatok megnevezését, az éves beszámoló űrlapjainak változását is jelentette. A rendelet számviteli előírásait követve az eredeti törvényi előirányzatok megnevezésében történt változásokon (a táblában zárójelben a törvény szerinti megnevezések találhatók) felül a Médiatanács működési költségvetésében új előirányzatok képzését kell megvalósítani.

A bevételek között fentiekre tekintettel megjelenik a költségvetésen kívüli előirányzatok részeként tervezett, az MTVA részére továbbutalandó bevételekhez kapcsolódó általános forgalmi adó befizetési kötelezettség Működési bevételek címen. További változás, hogy a költségvetési maradvány kimutatás nemcsak a tárgyévi felhasznált maradványt tartalmazza, hanem az új előírásoknak megfelelően az előző évek maradványa is kimutatásra került a beszámolóban. A beszámoló alapján, a teljeskörűséget biztosítva új előirányzat született Finanszírozási bevételek címen.

Az áfa befizetési kötelezettségre tekintettel a Dologi kiadások módosított előirányzata és 2014. évi teljesítése jelentősen eltér a törvényi előirányzattól.

A kiadásokat tartalmazó táblában szerepel a maradvány teljes összege is, melynek felhasználási céljairól külön rendelkezési szól.

A működési költségvetés végrehajtásának elemzése az eredeti előirányzatok teljesítésére összpontosít.

Bevételek alakulása

 

 

 

 

 adatok M Ft-ban

 Sor-szám

 Előirányzat neve

 Eredeti előirányzat

 Módosított előirányzat

 2014. évi teljesítés

 1.

 Működési célú támogatások államháztartáson belülről (Fix összegű támogatás az Mttv. 135. § (2) bekezdése alapján)

 173,9

 173,9

 173,9

 2.

 Közhatalmi bevételek

 0,0

 4,0

 4,0

 3.

 Működési bevételek

 0,0

 334,4

 329,0

 

 Költségvetési bevételek (1+2+3)

 173,9

 512,3

 506,9

 4.

 Finanszírozási bevételek

 0,0

 47,7

 47,7

 Bevételek összesen

 173,9

 560,0

 554,6

A testület működését biztosító támogatás a kért ütemezés szerinti teljes összegben rendelkezésre állt 2014 folyamán.

A számlák utáni áfa összegének teljesítése 329,0 M Ft-ban alakult a Működési bevételek előirányzaton.

A Finanszírozási bevételek az előző évek maradványait tartalmazzák, közte a 2013. évi jóváhagyott 7,4 M Ft-os kötelezettségvállalással terhelt összeget és a Médiatanács tartalékait.

A pénzforgalmi bevételek a változásokra tekintettel összesen 554,6 M Ft összegben alakultak 2014-ben.

Kiadások alakulása

 

 

 

 

 adatok M Ft-ban

 Sor-szám

 Előirányzat neve

 Eredeti előirányzat

 Módosított előirányzat

 2014. évi teljesítés

 1.

 Személyi juttatások

 82,1

 82,1

 76,0

 2.

 Munkaadókat terhelő járulékok és szociális hozzájárulási adó

 22,1

 22,1

 19,8

 3.

 Dologi kiadások

 45,7

 391,5

 341,2

 

 ebből: általános forgalmi adó

 9,7

 346,6

 335,2

 4.

 Egyéb működési célú kiadások (Pénzeszközátadások)

 24,0

 64,3

 15,8

 

 Költségvetési kiadások

 173,9

 560,0

 452,8

 

 Maradvány

 0,0

 0,0

 101,8

 ebből Előző évek maradványai

 0,0

 0,0

 47,7

 2014. évi maradvány

 0,0

 0,0

 54,1

 Kiadások összesen

 173,9

 560,0

 554,6

A személyi juttatások 76,0 M Ft-os, a munkaadókat terhelő járulékok 19,8 M Ft-os összege a módosított előirányzatok 92,6, illetve 89,6%-os teljesítését jelenti.

A dologi kiadások általános forgalmi adót figyelembe nem vevő eredeti előirányzathoz viszonyított 16,7%-os, összegében 6,0 M Ft-os teljesítése a takarékos gazdálkodást reprezentálja.

Az egyéb működési célú kiadások (Pénzeszközátadások) 15,8 M Ft-os teljesítése az éves előirányzat 65,8%-os teljesítését jelenti.

A költségvetési kiadások 452,8 M Ft-os összege a módosított előirányzat 80,9%-os teljesítését mutatja.

Pénzmaradvány megállapítása

A pénzügyi beszámoló Maradványkimutatást tartalmazó űrlapja szerint a működési pénzmaradvány összege 101,8 M Ft, ebből 47,7 M Ft korábbi években keletkezett, kötelezettségvállalással terhelt, 54,1 M Ft pedig az ez évi szabad maradvány.

A kötelezettségvállalással terhelt maradványt továbbra is a Médiatanács tartalékai között kell nyilvántartani, míg a 2014. évi maradvány 54,1 M Ft-os összegét a Hatóság részére átutalni tartalékképzés céljából.

A Médiatanács kezelésében lévő 2014. évi előirányzatok végrehajtása

Bevételek alakulása

 

 

 

 

 millió Ft-ban

 Sor-szám

 Előirányzat neve

 Eredeti előirányzat

 Módosított előirányzat

 2014. évi teljesítés

 1.

 Médiaszolgáltatási díj

 1 007,0

 1 176,8

 1 176,8

 2.

 Frekvenciapályázati díj

 5,0

 16,8

 16,8

 3.

 Támogatási pályázati díj

 70,0

 41,4

 41,4

 4.

 Kötbér és bírság

 150,0

 5,0

 5,0

 5.

 Késedelmi kamat

 2,5

 2,0

 2,0

 6.

 Bankköltség térítése

 1,5

 1,2

 1,2

 7.

 Áfa(ÁFA) 

 292,1

 0

 0

 

 Összesen:

 1 528,1

 1 243,2

 1 243,2

A Médiatanács által kiszámlázott, véglegesen az MTVA-t illető bevételek 2014-ben az alábbiak szerint teljesültek:

A médiaszolgáltatási díjbevétel 1 176,8 M Ft, amely az Eredeti előirányzat 16,9%-os túlteljesítését jelenti.

A frekvencia- és támogatási pályázati díjbevétel összesítve 58,2 M Ft a tervezett bevétel 77,6%-a, a kötbér-, bírság- és késedelmikamat bevételek pedig 7,0 M Ft összegűek.

A kötbér és bírság bevételi elmaradása a Médiatanács szankcionálási gyakorlatának változását mutatja.

A bankköltség térítése 1,2 M Ft.

A 2014. évi bevételi teljesítés 1 243,2 M Ft, ez az áfa nélküli elfogadott eredeti előirányzat (1 236,0 M Ft) 100,6%-a.

Kiadások alakulása

 

 

 

 

 millió Ft-ban

 Sor-szám

 Előirányzat neve

 Eredeti előirányzat

 Módosított előirányzat

 2014. évi teljesítés

 1.

 Médiaszolgáltatási díj

 1 007,0

 1 176,8

 1 193,5

 2.

 Frekvenciapályázati díj

 5,0

 16,8

 16,7

 3.

 Támogatási pályázati díj

 70,0

 41,4

 40,6

 4.

 Kötbér és bírság

 150,0

 5,0

 2,6

 5.

 Késedelmi kamat

 2,5

 2,0

 2,0

 6.

 Bankköltség kifizetése

 1,5

 1,2

 0,8

 7.

 Áfa (ÁFA) 

 292,1

 0

 0

 

 Összesen:

 1 528,1

 1 243,2

 1 256,2

A költségvetésen kívüli kiadások jelentős része az év folyamán a kiszámlázott bevételeknek megfelelően, illetve attól kismértékben alacsonyabb szinten alakultak.

A médiaszolgáltatási díj kiadási előirányzaton a mintegy 16,7 M Ft-os többletteljesítés az előző évi nem továbbutalt tételeknek köszönhető.

A Médiatanács kezelésében lévő 2014. évi összes kiadás 1 256,2 M Ft, a bevétel 101,1%-a, az eredeti előirányzat teljesítése - az Alap forrásaihoz történő hozzájárulás mértéke - 101,6%-os.

A Médiaszolgáltatás-támogató és Vagyonkezelő Alap 2014. évi költségvetését az NMHH költségvetésének 3. mellékleteként az Országgyűlés elfogadta a 2013. évi CLXXXI. törvénnyel.

Az MTVA a könyveit a számvitelről szóló 2000. évi C. törvény, valamint az egyéb szervezetek beszámolókészítési és könyvvezetési kötelezettségének sajátosságáról szóló 224/2000. (XII. 19.) Korm. rendeletnek megfelelően vezeti. A számviteli szabályokból és a főkönyvet alátámasztó analitikus nyilvántartásokból jelen beszámoló adatai leképezhetők. A zárszámadás adatainak megbízhatóságát az MTVA könyvvizsgálója által elvégzett ellenőrzés is alátámasztotta.

A költségvetés az év közben ismertté vált adatok és tények, az előre nem kalkulálható, bekövetkezett események miatt módosításra került. (Ezeket összefoglalva jelen indokolás 1. számú melléklete tartalmazza.)

BEVÉTELEK

Közszolgálati hozzájárulás

 

 adatok millió forintban

 Eredeti előirányzat:

 70 478,0

 Módosított előirányzat:

 69 861,0

 Teljesítés:

 69 861,0

Az előirányzat az MTVA költségvetése alapján került meghatározásra. A Magyarország 2014. évi költségvetéséről szóló 2013. évi CCXXX. törvényt az MTVA költségvetése után fogadta el az Országgyűlés, ebben az inflációs ráta eltérő számítása miatt 617,0 millió forinttal alacsonyabb összegben lett meghatározva a közszolgálati hozzájárulás.

A bevétel a módosított előirányzatnak megfelelően teljesült.

Médiaszolgáltatási díj

Az Mttv. 136. § (3) bekezdése értelmében az MTVA bevétele a médiaszolgáltatási díj. A médiaszolgáltatási díjat az NMHH szedi be és utalja tovább az MTVA részére. A médiaszolgáltatásidíj-bevétel tartalmazza az országos, körzeti, helyi médiaszolgáltatók médiaszolgáltatási díját. 

 

 

 

 

 millió Ft-ban

 

 

 Eredeti előirányzat

 Módosított előirányzat

 Teljesítés

 2.1.

 MTM-SBS Televízió Zrt.

 25,0

 25,0

 44,0

 2.2

 Magyar RTL Televízió Zrt.

 25,0

 25,0

 99,3

 2.3

 1. sz. keresk. rádiós jogosultság (Advenió Műsorszolgáltató Zrt.)

 457,0

 457,0

 455,8

 2.4

 2. sz. keresk. rádiós jogosultság

 0,0

 0,0

 0,0

 2.5

 nem országos médiaszolgáltatási jogosultság

 500,0

 500,0

 592,0

 Összesen:

 1007,0

 1007,0

 1191,0

A teljesülés a módosított előirányzatot 184,1 millió forinttal haladja meg. A bevételből 15,8 millió forintot tesz ki az óvadékbevonás.

Pályázati díjak

 

 adatok millió forintban

 Eredeti előirányzat:

 75,0

 Módosított előirányzat:

 75,0

 Teljesítés:

 36,4

Az MTVA pályázatidíj-bevétele két tételből tevődik össze, a támogatási pályázati díjból, és a jogosultsági pályázati díjból.

A pályázatidíj-bevételek esetében a bevételként elszámolt összeg nem a pénzforgalmi teljesülés, hanem az adott évben lezárult pályázati eljárások, fordulók pályázatidíj-bevétele. Év végén az MTVA-nál maradó pályázati díjak függő tételek, amik a költségvetésen kívüli tételek között kerülnek kimutatásra.

A teljesítés az előirányzattól 38,6 millió forinttal maradt el.

Médiaszolgáltatási szerződésszegési kötbér, kártérítés, bírság

 

 adatok millió forintban

 Eredeti előirányzat:

 152,5

 Módosított előirányzat:

 152,5

 Teljesítés:

 4,6

Ezen a jogcímen az Mttv. megsértése, valamint a médiaszolgáltatási szerződés megszegése miatt a Médiatanács által kirótt bírságok, kötbérek vannak nyilvántartva. Emellett az MTVA bevételét képezik a médiaszolgáltatási díjak késedelmes megfizetéséből eredő késedelmi kamatok is.

A teljesülés jelentősen, 147,9 millió forinttal alacsonyabb az előirányzatnál.

Forrás Mttv. 134. § (5) bekezdése szerinti befizetések

 

 adatok millió forintban

 Eredeti előirányzat:

 -

 Módosított előirányzat:

 5 122,1

 Teljesítés:

 5 122,1

Az Mttv.-nek a Hatóság és a Médiatanács gazdálkodására vonatkozó szabályai, különösen az Mttv. 134. § (5) bekezdésének megfelelő alkalmazásával, a közfeladat ellátásának folyamatosan magas szintű biztosítása érdekében az NMHH elnöke úgy határozott, hogy 5,1 milliárd forint összeget az MTVA közszolgálati és közösségi médiaszolgáltatásokkal kapcsolatos tevékenységének finanszírozására felszabadít és átutal az MTVA részére.

Egyéb céltámogatások

 

 adatok millió forintban

 Eredeti előirányzat:

 219,7

 Módosított előirányzat:

 337,7

 Teljesítés:

 356,3

Az MTVA részt vesz a közmunkaprogramban, e program keretében felmerült kiadásai jelentős részét támogatás formájában megkapja. Ezen a jogcímen 324,2 millió forint folyt be az MTVA-hoz.

Az MTVA csatlakozott az Euranet rádiós programhoz, a tárgyévben 28,7 millió forint támogatás realizálódott ezen a címen.

3,4 millió forint bevétel további kisebb támogatásokból származik.

Finanszírozott áfa térülése

 

 adatok millió forintban

 Eredeti előirányzat:

 -

 Módosított előirányzat:

 -

 Teljesítés:

 33,4

Az Mttv. 136. § (3) bekezdése alapján a médiaszolgáltatási díj az MTVA bevétele, azt az NMHH szedi be és utalja át az MTVA részére. A médiaszolgáltatási díj áfaköteles bevétel. A kiszámlázott, azonban pénzügyileg nem rendezett díjak után az áfafizetési kötelezettség az NMHH-t terheli. Mivel az általa beszedett díj az MTVA bevétele, így azt az MTVA finanszírozza meg az NMHH részére. A tárgyévben, valamint az előző években finanszírozott áfa összegéből az NMHH 33,4 millió forintot térített meg. Ebből 4,2 millió forint az óvadékbevonás miatti megtérülés.

Visszakövetelt támogatások

 

 adatok millió forintban

 Eredeti előirányzat:

 -

 Módosított előirányzat:

 -16,5

 Teljesítés:

 

A visszakövetelt vagy önkéntesen visszafizetett céltámogatásokból 16,5 millió forint bevétel folyt be.

Kereskedelmi bevételek

 

 adatok millió forintban

 Eredeti előirányzat:

 4 640,7

 Módosított előirányzat:

 4 845,7

 Teljesítés:

 5 136,4

Az MTVA az Mttv. keretein belül reklámtevékenységet, tartalomértékesítést is végez, bevétele származik a kezelésében lévő ingatlanvagyon hasznosításából és egyéb vállalkozási tevékenységből. Ezeken a jogcímeken 5 067,6 millió forint befolyt bruttó bevételt realizált az MTVA.

A befektetési tevékenységből 68,8 millió forint bevételt ért el.

KIADÁSOK

Továbbutalandó közszolgálati hozzájárulás

Médiatanács

 

 adatok millió forintban

 Eredeti előirányzat:

 173,9

 Módosított előirányzat:

 173,9

 Teljesítés:

 173,9

Az NMHH költségvetésével együtt fogadta el az Országgyűlés a Médiatanács költségvetését a 2013. évi CLXXXI. törvénnyel.

Az előirányzat az eredeti előirányzatnak megfelelően teljesült.

Médiatanács hivatali szervezete

 

 adatok millió forintban

 Eredeti előirányzat:

 2 224,4

 Módosított előirányzat:

 2 224,4

 Teljesítés:

 2 224,4

Az NMHH költségvetése tartalmazza az MTVA által a Hivatal részére nyújtandó költségvetési hozzájárulást.

Az előirányzat az eredeti előirányzatnak megfelelően teljesült.

Közszolgálati Közalapítvány

 

 adatok millió forintban

 Eredeti előirányzat:

 232,4

 Módosított előirányzat:

 232,4

 Teljesítés:

 232,4

Az előirányzat az eredeti előirányzatnak megfelelően teljesült.

Céltámogatások

 

 adatok millió forintban

 Eredeti előirányzat:

 2 700,0

 Módosított előirányzat:

 5 286,2

 Teljesítés:

 3 315,5

Az Mttv. az MTVA feladataként határozza meg a közszolgálati célú műsorszámok, a közösségi műsorszolgáltatók, valamint az elsőként filmszínházba bemutatásra szánt filmalkotások és kortárs zeneművek támogatását. Az Mttv. 137. § (1) bekezdése alapján e támogatásokat nyilvános pályázat útján kell biztosítani. Az MTVA-n belül a Mecenatúra igazgatóság látja el ezt a feladatot. A jogelőd szervezet, a Műsorszolgáltatási Alap által nyújtott és az átalakuláskor folyamatban lévő pályázati eljárások is átvételre kerültek.

A költségvetés elfogadásakor a Médiatanács e célra, valamint a pályázatok bírálatának költségére 2 700,0 millió forintot kívánt fordítani.

A Médiatanács a pénzmaradványok terhére az előirányzatot a kötelezettségvállalással terhelt maradvánnyal, 2 479,0 millió forinttal, a kötelezettségvállalással nem terhelt maradvánnyal, 15,5 millió forinttal, valamint a visszafizetett támogatások összegével és a befektetések hozamával, 91,7 millió forinttal emelte meg.

Az előirányzatból 3 315,5 millió forint teljesült. Ebből az előző évekről áthozott kötelezettség 1 194,7 millió forintot tesz ki. A tárgyévben a Médiatanács 3 130,0 millió forint összegben hirdetett meg új pályázati felhívásokat, ez a keretemelésekkel 3 363,0 millió forintra bővült. A pályáztatási folyamat időigénye miatt ezekből pénzügyileg 2 029,0 millió forint teljesült. A kiadási sor tartalmazza a bírálati költségeket is, ezek 91,8 millió forintot tesznek ki.

Közmédiumok működési támogatása

Magyar Televízió Zrt. 

 

 adatok millió forintban

 Eredeti előirányzat:

 500,0

 Módosított előirányzat:

 937,9

 Teljesítés:

 784,2

Az előirányzat módosítása:

A Médiatanács 1645/2013. (XI. 27.) döntése alapján: 70,0 millió forint;

A Médiatanács 466/2015. (IV. 28.) számú döntése alapján: 367,9 millió forint;

A teljesülés 153,7 millió forinttal marad el az előirányzattól, mivel annak pénzügyi rendezésére a következő évben kerül sor.

Duna Televízió Zrt. 

 

 adatok millió forintban

 Eredeti előirányzat:

 500,0

 Módosított előirányzat:

 570,0

 Teljesítés:

 570,0

Az előirányzat módosítása:

A Médiatanács 1645/2013. (XI. 27.) döntése alapján: 70,0 millió forint;

A teljesülés a módosított előirányzatnak megfelelően teljesült.

Magyar Rádió Zrt. 

 

 adatok millió forintban

 Eredeti előirányzat:

 500,0

 Módosított előirányzat:

 612,6

 Teljesítés:

 612,6

Az előirányzat módosítás bemutatása:

A Médiatanács 1645/2013. (XI. 27.) döntése alapján: 70,0 millió forint;

A Médiatanács 466/2015. (IV. 28.) számú döntése alapján: 42,6 millió forint;

A teljesülés a módosított előirányzatnak megfelelően teljesült.

Magyar Távirati Iroda Zrt. 

 

 adatok millió forintban

 Eredeti előirányzat:

 500,0

 Módosított előirányzat:

 911,9

 Teljesítés:

 805,9

Az előirányzat módosítás bemutatása:

A Médiatanács 1645/2013. (XI. 27.) döntése alapján: 200,0 millió forint;

A Médiatanács 466/2015. (IV. 28.) számú döntése alapján: 211,9 millió forint;

A teljesülés 106,0 millió forinttal marad el az előirányzattól, mivel annak pénzügyi rendezésére a 2015-ös évben kerül sor.

MTVA médiaszolgáltatás-támogatási és vagyonkezelési tevékenységének kiadásai

 

 adatok millió forintban

 Eredeti előirányzat:

 59 234,2

 Módosított előirányzat:

 60 229,7

 Teljesítés:

 60 229,7

Az előirányzat az 1645/2013. (XI. 27.) döntés alapján 410,0 millió forinttal csökkentésre került, míg a 466/2015. (IV. 28.) számú döntéssel 1 405,5 millió forinttal megemelésre.

Ez a kiadási sor tartalmazza a műsorgyártási, sugárzási költségeket, a dolgozók bérét, járulékait és a fenntartáshoz szükséges egyéb kiadásokat is.

Közszolgálati Kulturális Non-profit Kft. támogatása (ZEI) 

 

 adatok millió forintban

 Eredeti előirányzat:

 901,4

 Módosított előirányzat:

 901,4

 Teljesítés:

 846,0

Tárgyévben 846,0 millió forint támogatást utaltunk át a kft. részére, ez a módosított előirányzattól 55,4 millió forinttal marad el. Ezen felül a működéshez szükséges tárgyi erőforrásokat (ingatlan, ingatlanfenntartás, tárgyi eszközök, számviteli, informatikai, humán szolgáltatások stb.) az MTVA biztosítja a zenei együttesek részére.

MTVA Digitalizációs Műhely Kft. működési támogatása

 

 adatok millió forintban

 Eredeti előirányzat:

 298,1

 Módosított előirányzat:

 298,1

 Teljesítés:

 290,0

A tulajdonában lévő kft. működésére az MTVA 290,0 millió forint támogatást utalt, ami 8,1 millió forinttal kevesebb, mint az előirányzat.

Közszolgálati Médiaakadémia Alapítvány

 

 adatok millió forintban

 Eredeti előirányzat:

 55,0

 Módosított előirányzat:

 55,0

 Teljesítés:

 55,0

Az Mttv. 137. § (4) bekezdése alapján az MTVA - a közszolgálati médiaszolgáltatás 83. §-ban foglalt céljai elérése érdekében - a megfelelő minőségű médiatartalom előállításának elősegítése érdekében biztosítja a közszolgálati médiaszolgáltatások tartalmának előállításában részt vevők továbbképzését. Az Alapítvány működéséhez az MTVA 2014-ben 55,0 millió forinttal járult hozzá.

A Médiatanácsot terhelő, a médiaszolgáltatók által be nem fizetett áfa

 

 adatok millió forintban

 Eredeti előirányzat:

 -

 Módosított előirányzat:

 42,1

 Teljesítés:

 42,1

Az előirányzat a 466/2015. (IV. 28.) számú döntés alapján 42,1 millió forinttal megemelésre került.

A tárgyévben az MTVA 42,1 millió forintot utalt át finanszírozásként. A térülésként visszautalt összegek a bevételek között kerülnek bemutatásra.

Médiaszolgáltatási díjjal és egyéb jogi költségekkel összefüggő díjak

 

 adatok millió forintban

 Eredeti előirányzat:

 1,5

 Módosított előirányzat:

 1,5

 Teljesítés:

 0,0

A bevételek - a 8. pontban bemutatott okok miatt - a médiaszolgáltatási díj beszedésével kapcsolatos dologi kiadásait az NMHH továbbháríthatja az MTVA-ra.

Az előirányzat az NMHH becslése alapján került meghatározásra.

Az előirányzatra kifizetés nem történt.

Szerzői jogdíjak

 

 adatok millió forintban

 Eredeti előirányzat:

 238,0

 Módosított előirányzat:

 266,1

 Teljesítés:

 266,1

A szerzői jogról szóló 1999. évi LXXVI. törvény 28. § (6) bekezdése alapján fizetendő ún. „must carry” díjakat a jogelőd Műsorszolgáltatási Alap fizette a korábbi években.

Az előirányzat a 466/2015. (IV. 28.) számú döntés alapján 28,1 millió forinttal megemelésre került.

A teljesítés a módosított előirányzatnak megfelelően teljesült.

Az MTVA ezen kívül a bemutatott műsorok tekintetében számla alapján fizet az Artisjus részére szerzői jogdíjat, ezek a jogdíjak az MTVA kiadásai között a 4. sorban szerepelnek.

Egyéb céltámogatások felhasználása

 

 adatok millió forintban

 Eredeti előirányzat:

 219,7

 Módosított előirányzat:

 356,4

 Teljesítés:

 356,4

Az előirányzat a 466/2015. (IV. 28.) számú döntés alapján 136,7 millió forinttal megemelésre került.

A bevételek között részletesen bemutatott támogatások a tárgyévben felhasználásra kerültek.

Forrás Mttv. 134. § (5) bekezdése szerinti befizetések felhasználása

 

 adatok millió forintban

 Eredeti előirányzat:

 -

 Módosított előirányzat:

 5 122,1

 Teljesítés:

 5 122,1

A bevételek között ismertetett okokból kapott valamennyi forrás felhasználásra került 2014-ben.

MTVA kamatfizetési kötelezettsége

 

 adatok millió forintban

 Eredeti előirányzat:

 4 954,5

 Módosított előirányzat:

 3 986,0

 Teljesítés:

 3 945,4

A kamatszámítás alapját képező BUBOR index a tervekhez képest kedvezőbben alakult, ezért az előirányzat módosításra került, a kifizetett kamatok így is 40,6 millió forinttal maradtak a módosított előirányzat alatt.

Saját tulajdonú társaságok céltámogatása

 

 adatok millió forintban

 Eredeti előirányzat:

 -

 Módosított előirányzat:

 166,4

 Teljesítés:

 166,4

Az előirányzat a 466/2015. (IV. 28.) számú döntés alapján 166,4 millió forinttal megemelésre került.

Az MTVA tulajdonában lévő Új Média Kft. részére 152,4 millió forint, a Médiapozitív Kft. részére pedig 14,0 millió forint céltámogatást nyújtott az MTVA 2014-ben.

Átadott pénzeszközök, támogatások

 

 adatok millió forintban

 Eredeti előirányzat:

 -

 Módosított előirányzat:

 53,3

 Teljesítés:

 53,3

Az előirányzat a 466/2015. (IV. 28.) számú döntés alapján 53,3 millió forinttal megemelésre került.

Az MTVA az alábbi szervezeteknek nyújtott támogatásokat: 

 Szakszervezetek támogatása

 16,7

 Szalay Annamária Média Alapítvány

 15,0

 NMHH

 8,0

 Universitas Sapientina

 6,3

 Duniversitas Egyesület

 4,0

 Egyéb

 3,3

Hitelek

 

 

 

 

 adatok M Ft-ban

 Megnevezés

 Nyitóállomány 2014. január 1-jén

 Hitelfelvétel

 Hiteltörlesztés

 Fennmaradó tőketartozás 2014. december 31-én

 Beruházási hitel

 36 628,6

 0,0

 529,2

 36 099,4

 Forgóeszközhitel

 16 842,1

 0,0

 4 210,5

 12 631,6

 Folyószámlahitel

 3 788,7

 0,0

 23,3

 3 765,4

 Összesen:

 57 259,4

 0,0

 4 763,0

 52 496,4

A 2012-es évben az MTVA megvásárolta a Kunigunda úti székházat. A székház megvételére, valamint az ahhoz kapcsolódó tranzakciós kiadásokra hitelt vett fel. A komplex hitel 36 629,0 millió forint beruházási hitelből, 20 000,0 millió forint forgóeszközhitelből és 4 000,0 millió forint folyószámlahitelből állt.

A hitelállomány év végi záró összegeit az alábbi táblázat szemlélteti.

A 7. §-hoz

Hatályba léptető rendelkezés.