2015. évi CXII. törvény indokolása

a közfoglalkoztatásról és a közfoglalkoztatáshoz kapcsolódó, valamint egyéb törvények módosításáról szóló 2011. évi CVI. törvény módosításáról

-----STARTING---POINT---ALTALANOS--- 

A közfoglalkoztatás elsődleges célja, hogy a közfoglalkoztatottakat visszavezesse az elsődleges munkaerőpiacra. A törvény a közfoglalkoztatottak és az őket az elsődleges munkaerőpiacon foglalkoztatni kívánó munkáltatók kapcsolatfelvételét segíti elő. Egyrészt lehetőséget kíván biztosítani arra, hogy a közfoglalkoztatottak minél nagyobb hányada munkalehetőséghez jusson az egyszerűsített foglalkoztatás keretében, másrészt könnyíti az egyszerűsített foglalkoztatás keretében foglalkoztatni kívánó munkáltatók szezonális munkaerő-igényének kielégítését.

 
-----STARTING---POINT---RESZLETES---

Az 1. §-hoz

A törvény a 2. §-ban foglaltakra figyelemmel a közfoglalkoztatásból történő kizárási okként nevesíti azt, ha a közfoglalkoztatott az egyszerűsített foglalkoztatás keretében felajánlott munkát nem fogadja el (a 2. §-ra vonatkozó indokolásban írtak alapján), valamint ha a közfoglalkoztatáson kívüli egyéb foglalkoztatási jogviszonya munkavállalói felmondással vagy a munkáltató azonnali hatályú felmondásával szűnt meg.

A 2. §-hoz

A törvény alapján az egyszerűsített módon létesíthető munkaviszonyban foglalkoztatni kívánó munkáltató a munkaerő-igényét május 1-je és október 31-e között annak a településnek a polgármesterénél is bejelentheti, ahol a tervezett foglalkoztatás helye található

A polgármester haladéktalanul értesíti a járási foglalkoztatási szervet az egyszerűsített foglalkoztatási munkaerőigényről.

Az egyszerűsített módon létesíthető munkaviszonyban foglalkoztatni kívánó munkáltató minden év október 31-éig bejelentheti a tervezett foglalkoztatás helye szerint illetékes megyei foglalkoztatási szerv részére a következő év május 1-je és október 31-e között általa tervezett egyszerűsített foglalkoztatás helyét, a foglalkoztatni kívánt létszámot és a foglalkoztatás tervezett ütemezését. A megyei foglalkoztatási szerv minden év november 30-áig továbbítja a közfoglalkoztatásért felelős miniszter részére az összesített egyszerűsített foglalkoztatási igényeket.

A közfoglalkoztatásért felelős miniszter a következő évi közfoglalkoztatás megtervezésekor figyelembe veszi a megyei foglalkoztatási szerv által megküldött, egyszerűsített foglalkoztatásra vonatkozó előrejelzést. A közfoglalkoztatásért felelős miniszter a tervezés során biztosítja, hogy a közfoglalkoztatás ne akadályozza az egyszerűsített foglalkoztatást.

-----STARTING---POINT---VEGE---

A 3. §-hoz

Hatályba léptető rendelkezés.