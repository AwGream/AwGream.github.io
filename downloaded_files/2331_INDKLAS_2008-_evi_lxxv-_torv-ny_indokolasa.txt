2008. évi LXXV. törvény indokolása

a takarékos állami gazdálkodásról és a költségvetési felelősségről

-----STARTING---POINT---ALTALANOS--- 

Az államháztartás és az állami költségvetés 2000 és 2006 között rendkívüli mértékben megrendült egyensúlyának romlását sikerült az eredményes, a gazdasági stabilizációt célzó beavatkozásokkal megállítani, két év alatt közel 7% ponttal (a GDP%-ában kifejezve) javítani. A stabilizáció három intézkedésfajta eltér ő arányban történő alkalmazásán alapult: az egyszeri költségvetési kiadások megszűnésén, a bevételek jelentős szintű emelésén és a rendszeres, ismétlődő jellegű kiadások mérséklésén. A stabilizáció következményeként a gazdasági növekedés lelassult, a beruházások visszaestek, a magas adószint és a továbbra is magas állami újraelosztás miatt a gazdasági fenntartható növekedésének forrásai elapadtak.

A 2006 végén, késve elkezdett stabilizációs műtét sikerét a külső hatások, a magyar árukkal és szolgáltatásokkal szembeni erős külső kereslet, továbbá a szükséges pénzügyi források árának soha nem látott alacsony mértéke is támogatta. A 2007-ben kibontakozó, elsősorban az Amerikai Egyesült Államokból a másodlagos jelzálogpiaci eszközök értékvesztése miatt kirobbant globális tőkepiaci és pénzügyi válság a magyar gazdaság kedvező irányú fejlődésének mindkét nemzetközi előfeltételét veszélyezteti. Erőteljesen visszaesik a külső kereslet, ezért a növekedés egyik legfőbb tényezője, az export növekedése lelassul, megdrágulnak a finanszírozáshoz szükséges pénzügyi források.

A globális pénzügyi és tőkepiaci válság hatásainak a tompítása, a magyar gazdaság reagáló-képességének növelése érdekében a magyar államháztartásnak „levegőt kell adnia” a gazdaság szereplőinek. Ehhez az ún. konvergencia-programban elgondoltnál gyorsabb ütemben kell csökkenteni az államháztartás hiányát és az állam jövedelmeket újraelosztó szerepét, növelni kell az adófizetők kockázatviselő-képességét azzal, hogy nő jövedelmeiknek az állam által nem centralizált, szabadon felhasználható hányada.

Az államháztartási hiány és az állami újraelosztás mérséklődése nem csak a hazai gazdasági szereplők számára nyit közvetlenül is további teret, hanem közvetve a magyar államadósságot finanszírozó külföldi befektetők által megkívánt magasabb kamatprémium iránti igényt mérsékelve, segíti az alacsony kamatszint révén a beruházásokat, az exportra termelők hiteligényének a kielégítését.

A törvény a globális pénzügyi és tőkepiaci válság hatásai tompításának az eszközét az államháztartás - nem kamatjellegű -ún. elsődleges kiadásai növekedésének a fékezésében és a nem tervezett bevételek, és a megtakarított kiadásoknak célzott felhasználási módjának a megteremtésében látja.

A törvény a globális pénzügyi válságnak hatásai tompítását az elsődleges kiadások növekedésének korlátozásán túl az Stabilitási és Adóreform Alap (a továbbiakban: SAA) elnevezésű elkülönített számla bevezetésével is segíti. A Kormány köteles az SAA-n összegének megfelelő mértékű adócsökkentési programot tartalmazó jogszabály-módosítást előterjeszteni.

A törvényben megfogalmazott cél a magyar gazdaság, a magyar háztartások és a magyar gazdasági szereplők kockázatviselő-képességének és versenyképességének az erősítése, amit az állam már nem helyettesít a gazdasági és társadalmi átalakulásban régiós versenytársainknál eleve magasabb állami védelem, állami újraelosztás szintjének folyamatos növelésével.

-----STARTING---POINT---RESZLETES---

Az 1-6. §-hoz

Magyarország hosszú távú fejlődése csak akkor biztosítható, ha a költségvetési politika - lehetőségeihez mérten - kiszámítható és fenntartható gazdasági környezetet teremt. Ennek feltétele az államadósság hosszú távon fenntartható szintjének elérése és ezáltal a nemzetközi gazdasági hatásokból ered ő kockázatokból eredő veszélyek csökkentése. A fenntarthatóság szempontjából lényeges adósságráta csökkentésének elsődleges módja a költségvetési egyensúly biztosítása.

Annak érdekében, hogy hosszú távon is versenyképes maradjon az ország, szükséges az állami újraelosztás mértékének korlátozása.

Az éves költségvetési törvényeknek és a középtávú költségvetési politika kereteit tartalmazó kormányrendeleteknek összhangban kell lenniük a költségvetési politika hosszú távú céljaival.

Meghatározza a törvény az alapvető fogalmakat, így például reálérték, technikai kivetítés, tárgyév.

Hazánkban régiós versenytársainkhoz képest nem csak az állami újraelosztás szintje (a kiadásoknak a bruttó hazai termékhez képest mért %-os aránya) magasabb mintegy 10% ponttal (a GDP-ben kifejezve), hanem a jövedelmeknek az államháztartásba történt befizetése, centralizációja is. A törvény a kiadáscsökkenéssel és a hiánycsökkenéssel összehangolt és alátámasztott adócsökkentéshez kíván világos keretfeltételeket teremteni, amikor létrehozza az SAA elkülönített számlát. A Kormány köteles az SAA-n összegének megfelelő mértékű adócsökkentési programot tartalmazó jogszabály-módosítást előterjeszteni.

A rendelkezés kötelezővé teszi a jogszabályok előkészítése során a költségvetési hatásvizsgálat elkészítését, amely a hatálybalépést követő legalább négy éven keresztül megbecsüli a várható kiadásokat és bevételeket, és tartalmazza az elkészítésének feltevéseit és indikátorait, valamint a módszertant is.

A törvényjavaslatok, kormány- és miniszteri rendeletek tervezetének benyújtásakor csatolni kell a költségvetési hatásvizsgálat lényeges megállapításait és eredményeit.

A 7-16. §-hoz

A törvény új intézményként létrehozza a háromtagú Költségvetési Tanácsot, amelynek feladata az Országgyűlés törvényhozási tevékenységének támogatása. A Tanács hatásköre makrogazdasági előrejelzések, technikai kivetítés, módszertani ajánlás készítése. Közreműködik a költségvetési kihatással járó törvényjavaslatok tárgyalása során a várható hatások prognosztizálásában. Munkája során felvilágosítást kérhet és iratbetekintésre jogosult, valamennyi az államháztartással kapcsolatban álló személy vagy szervezet esetében.

A Tanács egy-egy tagját a köztársasági elnök, az Állami Számvevőszék elnöke és a Magyar Nemzeti Bank elnöke jelöli, és az Országgyűlés választja egyszerű többséggel kilenc évi időtartamra. A köztársasági elnök által jelölt tag a Tanács vezetője, aki felelősséggel tartozik a becslések megalapozottságáért.

-----STARTING---POINT---VEGE---

A 17-22. §-hoz

A törvény 2009. január 1-jén lép hatályba, azonban az elsődleges többletre és elsődleges egyenlegcélra vonatkozó 3. § és az ehhez kapcsolódó Áht. módosítás [22. § (2), (3) és (9) bekezdése] 2009. július 1-jén, a jogszabályok előzetes hatásvizsgálatára vonatkozó 5-6. §, valamint az Áht. módosítását tartalmazó 22. § többi része 2010. január 1-jén lép hatályba.

Az átmeneti rendelkezések egyenlegkövetelményt illetve -célt határoznak meg 2010-re és 2011-re nézve, illetve a Költségvetési Tanács felállításáról, valamint hatáskörének időben elcsúsztatott hatálybalépéséről szólnak.

A pénzügyminiszter rendeletben határozza meg a költségvetési hatásvizsgálat tartalmára és módszereire vonatkozó elvárásokat, összhangban a Költségvetési Tanács ajánlásaival.

A törvény rendelkezéseivel való összhang érdekében szükséges az Áht. egyes rendelkezéseinek módosítása.