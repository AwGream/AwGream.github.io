1996. évi L. törvény indokolása

a helyi önkormányzatokról szóló 1990. évi LXV. törvény módosításáról és kiegészítéséről

-----STARTING---POINT---ALTALANOS--- 

A törvényjavaslat alapvető célja az Alkotmány IX. fejeztében meghatározott önkormányzati alapjogok és alapvető önkormányzati hatáskörök jogszabályi érvényesítése a helyi önkormányzatokról szóló törvény módosításával.

Az Alkotmánybíróság 53/1995. (IX. 15.) AB határozatával megállapította, hogy az Országgyűlés a helyi önkormányzatokról szóló 1990. évi LXV. törvény (a továbbiakban: Ötv.) 92/C. §-a tekintetében alkotmányellenes mulasztást követett el azzal, hogy - a könyvvizsgálat jogintézményének bevezetése kapcsán - nem alkotott rendelkezést arra az esetre, ha a könyvvizsgáló a megállapított határidőre nem terjeszti el a véleményét.

-----STARTING---POINT---RESZLETES---

Az 1. §-hoz

A megyei, megyei jogú városi, fővárosi, fővárosi kerületi önkormányzatok számára az Ötv. 92/A. § (1) bekezdése előírja, hogy könyvvizsgálót kizárólag pályázat alapján bízhatnak meg a törvényben meghatározott feladatok ellátásra. A pályázatokat azonban szakmai szempontok figyelembevételével szükséges kiírni, ezért az Ötv. 92/A. § (1) bekezdését ennek megfelelően ki kell egészíteni.

A 2. §-hoz

Az önkormányzatok törvényben meghatározott kötelezettségének egyik biztosítékát jelenti e rendelkezés. Ha a könyvvizsgáló a megbízási szerződésben meghatározott feladatát az abban rögzített határidőre előreláthatólag nem tudja teljesíteni, köteles ezt a határidő lejárta előtt legalább 30 nappal, illetve ha az akadályozó körülmény később keletkezett, akkor ennek bekövetkezésétől számított 3 munkanapon belül a helyi önkormányzatnak bejelenteni. Ezt követően a helyi önkormányzatnak haladéktalanul - pályázati eljárás nélkül - új könyvvizsgálót kell megbíznia.

Ha a könyvvizsgáló a megbízási szerződésben meghatározott határidőre várhatóan nem tudja elkészíteni írásos jelentését, és erről az előírt időben nem tájékoztatja a helyi önkormányzatot, akkor

- a helyi önkormányzat az ebből eredő kártérítési igényét érvényesíti a polgári jogi felelősség általános szabályai szerint a könyvvizsgálóval szemben, és

- kezdeményezi a 92/B. § (1) bekezdésében szabályozott könyvvizsgálói névjegyzékből a könyvvizsgáló „költségvetési” minősítésének törlését.

Ha a helyi önkormányzat a fentiekben foglalt kötelezettségének eleget tesz, úgy az esetleges késedelem miatt - a költségvetési törvényben meghatározott normatív állami hozzájárulás folyósítása feltételeinek elmulasztásához kapcsolódó - joghátrányok vele szemben nem alkalmazhatók.

Ez a megyei, megyei jogú városi, a fővárosi, a fővárosi kerületi önkormányzatokra vonatkozik, amelyeknél a költségvetési rendeletről csak a könyvvizsgáló írásos véleményének megismerése után lehet dönteni. A könyvvizsgáló véleményét célszerű a költségvetési rendeletalkotás során figyelembe venni de a költségvetés megalapozottságára, a teljesíthetőségére, a gazdálkodás stabilizálására vonatkozó javaslatai nem kötik a képviselő-testületet a döntéshozatalban.

-----STARTING---POINT---VEGE---

A 3. §-hoz

E törvény hatálybalépése előtt megkötött könyvvizsgálói szerződésekre vonatkozóan a javaslat megfelelő átmeneti rendelkezéseket tartalmaz.

Az államháztartási törvény 60 napot biztosít a helyi önkormányzat számára a költségvetési rendelet elfogadására és a rendelet alapját képező államháztartási mérlegrendszernek megfelelő tájékoztatás megtételére. Ha 60 nap elteltével a helyi önkormányzat nem tud eleget tenni az információ-szolgáltatási kötelezettségének, akkor a törvénytervezetben megjelölt esetben mentesül a finanszírozással kapcsolatos szankciók alól.

Azok a helyi önkormányzatok, amelyekre csak az éves pénzforgalmi jelentés, könyvviteli mérleg, pénzmaradvány-eredménykimutatás könyvvizsgáló általi felülvizsgálata vonatkozik, a költségvetési rendelet késedelmes elfogadása és az információ-szolgáltatási kötelezettség határidő késedelme miatt nem mentesülnek a költségvetési törvényben meghatározott normatív állami hozzájárulás finanszírozásával kapcsolatos szankciók alól.