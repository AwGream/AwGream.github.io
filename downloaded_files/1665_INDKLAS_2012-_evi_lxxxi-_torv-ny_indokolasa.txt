2012. évi LXXXI. törvény indokolása

a sporthuliganizmus jelensége elleni fellépés érdekében szükséges egyes törvények módosításáról szóló 2011. évi CIV. törvény módosításáról

-----STARTING---POINT---ALTALANOS--- 

A Stadion Biztonsági Programot az Emberi Erőforrások Minisztériumának (EMMI) Sportért Felelős Államtitkársága, a Beruházási, Műszaki Fejlesztési, Sportüzemeltetési és Közbeszerzési Zrt. (BMSK Zrt:) és a Magyar Labdarúgó Szövetség (MLSZ) indította 2011 márciusában. Az EMMI költségvetésében a Kormány 960 millió forintot biztosított a Program első fázisának végrehajtására. A Program kedvezményezettje az MLSZ. Az állami sportcélú támogatások felhasználásáról és elosztásáról szóló 4/2011. (II. 28.) NEFMI rendelet szerint a sportpolitikáért felelős miniszter támogatást nyújtott az MLSZ részére a sportrendezvények biztonságáról, szóló kormányrendelet hatálya alá tartózó, az MLSZ által, illetve az MLSZ versenyrendszerében szervezett mérkőzésnek helyt adó sportlétesítmények műszaki, infrastrukturális és biztonságtechnikai felmérésével és fejlesztésével kapcsolatos feladatok megvalósításához, valamint a pályázat lebonyolításával kapcsolatos költségekhez. A sportcélú támogatási rendelet szerint a költségvetési támogatás pályázat útján használható fel. Mindezek alapján az MLSZ feladata, hogy a BMSK Zrt.-vel együttműködve fejlesztesse ki a stadionbiztonsági rendszereket és juttassa el az eszközöket a sportszervezeteknek, a sportról szóló 2004: évi I. törvényben, valamint a sporthuliganizmus jelensége elleni fellépés érdekében szükséges egyes törvények módosításáról szóló 2011. évi CIV törvényben foglaltaknak megfelelően.

-----STARTING---POINT---RESZLETES---

Az 1. §-hoz

A Stadion Biztonsági Program célja az volt, hogy 2012.. július 1-jéig 16 db stadionban kiépüljön a stadionbiztonsági infrastruktúra.

A Programban érintett stadionok felmérése alapján a Kormány által első ütemben biztosított 960,0 M Ft 6 db stadion kiépítését teszi lehetővé. A második ütemben 2012-ben biztosított 960,0 M Ft felhasználása 2012. július 1-jéig nem valósítható meg figyelemmel a közbeszerzési eljárás időigényére; az azzal kapcsolatban kötelezően betartandó határidőkre, valamint a még fejlesztendő stadionok számára. A Program megvalósítását érdemben érintik a ferencvárosi, a debreceni és az új nemzeti stadion létesítésére irányuló kormányzati döntések is, amelyek eredményeként ezen infrastruktúra-fejlesztések esetén a sportrendészeti célú fejlesztés az előírt eredeti határidőre eleve kizárt.

A fentiekre figyelemmel indokolt és szükséges a hatálybalépés határidejének módosítása.

-----STARTING---POINT---VEGE---

A 2. §-hoz

Hatályba léptető rendelkezést tartalmaz.