2019. évi L. törvény végső előterjesztői indokolása

a Londonban, 1985. október 16-án kelt, „a hajókon telepíthető INMARSAT földi állomások használatáról a területi vizeken és kikötőkben” tárgyú megállapodás kihirdetéséről

Általános indokolás

A Nemzetközi Mobil Műholdas Szervezet (IMSO, a továbbiakban: Szervezet) 1976-ban jött létre a Nemzetközi Tengerészeti Szervezet (IMO) égisze alatt, akkor még Nemzetközi Tengerészeti Műholdas Szervezet (INMARSAT) néven. Az INMARSAT célja az volt, hogy gondoskodjon a fejlődő tengeri kommunikáció kielégítéséhez szükséges űrszegmensről, különösen a tengeri közlekedés biztonságának javítása, valamint az általános tengeri vészjelző és biztonsági rendszer (GMDSS) működtetése érdekében. A Szervezet megfogalmazott céljaival összhangban,

1985-ben megállapodást dolgozott ki a hajókon telepíthető INMARSAT földi állomások használatáról a területi vizeken és kikötőkben (a továbbiakban: SES-megállapodás). A SES-megállapodás alapján a földi állomásoknak meg kell felelniük a Nemzetközi Távközlési Egyesület (International Telecommunication Union, ITU) Rádiószabályzatban (RR) foglaltaknak, kizárólag vészjelző és biztonsági célokat szolgálthatnak. A SES-megállapodás hatálya nem terjed ki a hadi és kormányzati feladatokat ellátó hajókra. A SES-megállapodás - annak 8. cikkében foglaltak alapján -

1993. szeptember 12-én lépett hatályba.

Hazánk a SES-megállapodáshoz a 2011/1996. (I. 24.) Korm. határozatban, valamint 90/1999. (XI. 12.) OGY határozatban foglalt felhatalmazás alapján, 2000. március 3-án csatlakozott. A SES-megállapodásnak jelenleg

49 tagja van.

A nemzetközi szerződésekkel kapcsolatos eljárásról szóló 2005. évi L. törvény rendelkezései alapján a létrehozásról szóló megállapodást törvényben kell kihirdetni.

Részletes indokolás

Az 1. §-hoz

A megállapodás szövegét, a nemzetközi szerződésekkel kapcsolatos eljárásról szóló 2005. évi L. törvény 12. §-a alapján, törvénnyel kell kihirdetni.

A 2. §-hoz

A megállapodás hiteles angol nyelvű szövegét és annak hivatalos magyar nyelvű fordítását tartalmazza.

A 3. §-hoz

A § a törvény hatálybalépéséről rendelkezik.

A 4. §-hoz

A nemzetközi szerződésekkel kapcsolatos eljárásról szóló 2005. évi L. törvény 10. § (1) bekezdés f) pontjának megfelelően rögzíti, hogy a törvény végrehajtásáról a Nemzeti Média- és Hírközlési Hatóság elnöke gondoskodik.