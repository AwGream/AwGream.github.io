2017. évi XCVIII. törvény indokolása

a nemzeti ménesbirtok és tangazdaságról szóló 2016. évi XCI. törvény módosításáról

-----STARTING---POINT---ALTALANOS--- 

A törvény elsődleges célja az, hogy a Nemzeti Ménesbirtok és Tangazdaság Zrt. állami közfeladatának hatékonyabb ellátása érdekében a társaság tulajdonába kerüljenek azok az ingóságok, amelyek - a Mezőhegyesi Állami Ménes költségvetési szerv működésének 1 éves időtartamát leszámítva - a jogelőd Mezőhegyesi Állami Ménes Lótenyésztő- és Értékesítő Kft. tulajdonát képezték, azaz korábban is társasági tulajdonban voltak.

A törvény egyértelműsíti továbbá, hogy a Ménesbirtok által vagyonkezelt, állami tulajdonú ingatlanokon keletkezett termékek, termények, szaporulatok a Ménesbirtok tulajdonába kerülnek.

-----STARTING---POINT---RESZLETES---

Az 1. §-hoz

Az általános indokolásban foglalt szakmapolitikai célok elérése érdekében a Nemzeti Ménesbirtok és Tangazdaságról szóló 2016. évi XCI. törvény módosítása szükséges. Az állami tulajdonú ménes is a Ménesbirtok tulajdonába kerül, így értelmét veszti a 2. § (1) bekezdés b) pontjában az „állami tulajdonú” ménes meghatározása.

A 2. §-hoz

Mivel a Ménesbirtok vagyonkezelői joga az ingyenes tulajdon-átruházással érintett ingóságokon megszűnik, a vagyonkezelői jogot szabályozó rendelkezésből az ingóságokra utalás törlésre kerül.

Ezen kívül a Ménesbirtok vagyonkezelésében lévő ingatlanokon keletkezett termékek, termények, szaporulatok tulajdonjogának rendezését biztosító új generális szabályt tartalmazza.

A 3. §-hoz

A Ménesbirtok által jogszabály alapján kezelt ingóságokon történő - Ménesbirtok általi - ingyenes tulajdonszerzést biztosító rendelkezést tartalmaz. A vagyonelemek átszállásának biztosítása érdekében szerződéskötésre kerül sor.

-----STARTING---POINT---VEGE---

A 4. §-hoz

Hatályba léptető rendelkezés. A szabályozott társadalmi viszonyra tekintettel felkészülési idő nem szükséges.