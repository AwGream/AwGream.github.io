2020. évi XCIV. törvény végső előterjesztői indokolása

a sportról szóló 2004. évi I. törvény olimpiai járadékkal összefüggő módosításáról

-----STARTING---POINT---ALTALANOS--- 

A sportról szóló 2004. évi I. törvény módosítása a méltányosság alapvető elvét figyelembe véve lehetővé teszi, hogy olimpiai érmes után járó özvegyi járadék teljes összegét kapja az özvegy abban az esetben, ha közös kiskorú gyermeket nevel.

-----STARTING---POINT---RESZLETES---
Az 1. §-hoz

A módosítás tíz évről öt évre csökkenti a jogosultsághoz szükséges együttélés időtartamát.

A 2. §-hoz

Az eddigi hatályos szabály szerinti 50%-os özvegyi járadékot növeli a módosítás 100%-ra közös kiskorú gyermeket nevelő özvegy esetén.

A 3. §-hoz

Átmeneti rendelkezés, melynek értelmében a korábban megállapított özvegyi járadékot is növelni kell a kérelemhez kötöttség elve szerint, valamint amennyiben az érmes özvegye az 10 éves házasság 5 évre csökkentése miatt válik jogosulttá, az özvegyi járadék a Módtv7. hatálybalépését követően jár azzal, hogy a járadék e bekezdés szerinti megállapítására a jogosult kérelme alapján kerül sor.

-----STARTING---POINT---VEGE---

A 4. §-hoz

Hatályba léptető rendelkezés.