2020. évi CI. törvény

a Magyarország Kormánya és a Közép- és Kelet-Európai Regionális Környezetvédelmi Központ közötti Székhely-megállapodás megszüntetéséről

1. § Az Országgyűlés e törvénnyel felhatalmazást ad a Magyarország Kormánya és a Közép- és Kelet-Európai Regionális Környezetvédelmi Központ közötti Székhely-megállapodás kihirdetéséről szóló 2014. évi XIII. törvénnyel (a továbbiakban: 2014. évi XIII. törvény) kihirdetett, a Magyarország Kormánya és a Közép- és Kelet-Európai Regionális Környezetvédelmi Központ közötti Székhely-megállapodás 2021. november 1-jén történő megszüntetésére.

2. § (1) Ez a törvény - a (2) bekezdésben foglalt kivétellel - a kihirdetését követő napon lép hatályba.

(2) A 3. § 2021. november 1-jén lép hatályba.

3. § Hatályát veszti a 2014. évi XIII. törvény.

4. § E törvény végrehajtásához szükséges intézkedésekről a külgazdasági és külügyminiszter gondoskodik.