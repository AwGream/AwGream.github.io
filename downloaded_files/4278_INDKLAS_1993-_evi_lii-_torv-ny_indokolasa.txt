1993. évi LII. törvény indokolása

a társadalombiztosításról szóló 1975. évi II. törvény módosításáról

-----STARTING---POINT---ALTALANOS--- 

1993. március 1-ig az iskolai szövetkezetek és az iskolai szövetkezeti csoportok tagjai a társadalombiztosításról szóló 1975. évi II. tv. 10. § (1) b) pontja alapján nem álltak biztosítotti viszonyban. Ugyanezen törvény 118. § (2) bekezdés e) pontja szerint az iskolai szövetkezet és az iskolai szövetkezeti csoport tagjai baleseti ellátásra és baleseti egészségügyi szolgáltatásra voltak jogosultak szintén 1993. március 1-ig. Az 1975. évi II. törvény 119/C. §-a alapján az iskolai szövetkezet és az iskolai szövetkezeti csoport tagjai - a tanuló, hallgató tagjainak kivételével baleseti járulék címén a kiosztott jövedelem 10%-át voltak kötelesek fizetni 1993. március 1-ig.

1993. március 1-én hatályba lépett az 1993. évi VIII. törvény, amely a társadalombiztosításról szóló 1975. évi II. törvény módosításáról és kiegészítéséről szól. E törvény 2. §-a módosította az 1975. évi II. tv. 10. § (1) bekezdés b) pontját. A módosítással eltűnt a különbség a szövetkezetek és az iskolai szövetkezetek, illetve iskolai szövetkezeti csoportok között. Ezzel megszűnt az iskolai szövetkezetek és iskolai szövetkezeti csoportok kivételes helyzete a társadalombiztosítás szempontjából. Az új törvény 39. § (1) bekezdése hatályon kívül helyezte a régi törvény 118. § (2) bekezdés e) pontját és a 119/C §-át. Ennek következtében az iskolai szövetkezetek és iskolai szövetkezeti csoportok tagjaik után a felvett tagi jövedelem tekintetében 44% járulék fizetésére kötelezettek. Megszűnt a korábbi kedvezmény, miszerint az iskolai szövetkezet és az iskolai szövetkezeti csoport tanuló, illetve hallgató tagja után egyáltalán nem kellett társadalombiztosítási járulékot fizetni. Csak 110% baleseti járulékot kellett fizetniük a nem tanuló, illetve nem hallgató tagjai részére kiosztott jövedelem után.

A törvényjavaslat célja ezért az, hogy igazodva a szövetkezeti törvény sajátosságaihoz megfelelő különbséget téve, a korábbi szabályozásnál kedvezőtlenebb, de a jelenleginél kedvezőbb differenciált szabályozást vezessen be.

A javaslat ezért az iskolai szövetkezetekben és iskolai szövetkezeti csoportokban tevékenykedő főállásúő, nem főállású, illetve nappali tagozatos tanuló és hallgató tagok szerinti különböző szabályozást kíván bevezetni.

-----STARTING---POINT---RESZLETES---

Az 1. §-hoz

Az iskolai szövetkezetben és iskolai szövetkezeti csoportban történő személyes közreműködés lényegében az általános indokolásban említett három formában valósul meg (főállás, nem főállás, tanulói jogviszony mellett.) A javaslat szerint az iskola szövetkezetekben és iskola szövetkezeti csoportokban (ez utóbbiak a szövetkezetekről szóló 1992. évi I. tv. 17. § (2) bekezdés j) pontja alapján működhetnek) a munkáltató általi 44%-os társadalombiztosítási járulékot illetve a biztosított által fizetendő egészségbiztosítási és nyugdíjjárulékot (összesen 10%-ot) kizárólag az un. „főállású” (heti 36 órát meghaladó időtartamú foglalkoztatású) tagok fizetnének.

A nappali tagozatos tanuló és hallgató tagok - tekintve, hogy a Tv. 118. § (1) bek. k.) pontja alapján egészségügyi szolgáltatásra tanulói jogviszonyuknál fogva jogosultak - sem a 44%-os munkáltatói, sem a 10%-os biztosítotti járulékot nem fizetnék.

----STARTING---POINT---VEGE---

A 2-3. §-hoz

A javaslat szerint a más biztosítással járó jogviszonyban foglalkoztatott iskola szövetkezeti és iskola szövetkezeti csoport tagok (un. nem főállású tagok) kizárólag baleseti ellátásra és baleseti egészségügyi ellátásra lennének a jogviszonyuk alapján jogosultak, illetve ennek megfelelően 10%-os baleseti járulék fizetésre kötelezettek.

A szövetkezeti tv. 43. § (2) bekezdése szerint az iskolai szövetkezetekben (és az iskola szövetkezeti csoportokban) a tanulókon kívül felvett tagok száma nem haladhatja meg a taglétszám 15%-át.

Ez a 15% is alapvetően az oktatási intézmények tanári, oktatói karából kerül ki. A nem főállásban végzett ilyen tevékenység számos hasonló vonást mutat a társasá vállalkozások kiegészítő tevékenységet folytató tagjainak személyes közreműködésével, amely után a T. 119/B. §-a szerint ugyancsak 10%-os baleseti járulékot kell fizetni.

-
A 4. §-hoz

A törvény március 1-ével történő alkalmazhatóságának célja, hogy mindazok esetében, akiket a korábbi módosítás kedvezőtlenül érintett, de a jelen javaslat a korábbi számára kedvezőbb szabályozást biztosítja, jogfolytonos helyzetbe kerüljön. A visszamenőleges hatályba léptetés nem sérti a jogalkotási törvény 12. § (2) bekezdését.