1991. évi XXII. törvény indokolása

a Magyar Köztársaság 1991. évi állami költségvetéséről és az államháztartás vitelének 1991. évi szabályairól szóló 1990. évi CIV. törvény módosításáról

Az 1990. évi CIV. törvény  az Állami Számvevőszék 1991. évi finanszírozására céltartalékot képezett, és csak az I. félévre intézkedett ennek arányos része felszabadításáról. Ezt az eljárást az tette indokolttá, hogy az Állami Számvevőszék feladatkörének és szervezetének felülvizsgálatára 1990 decemberében országgyűlési ad hoc bizottság alakult; végleges költségvetését az Országgyűlés csak a bizottság javaslata után hagyja jóvá. A bizottsági jelentést az Országgyűlés még nem hagyta jóvá, ezért szükséges a javaslat szerint az ideiglenes finanszírozás kiterjesztése a harmadik negyedévre.