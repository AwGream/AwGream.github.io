2012. évi LXXVI. törvény indokolása

egyes törvényeknek és törvényi rendelkezéseknek a jogrendszer túlszabályozottságának megszüntetése érdekében szükséges technikai deregulációjáról

-----STARTING---POINT---ALTALANOS--- 

A Magyary Zoltán közigazgatás-fejlesztési program a haza üdvére és a köz szolgálatára kiemelt jogpolitikai célként határozta meg a jogrendszer tartalmi és formai deregulációját. A jogi túlszabályozottság ugyanis korlátozza a hatályos jog megismerhetőségét és alkalmazhatóságát, így annak szerepe a jogbiztonság szempontjából is jelentős. A törvény ennek megfelelően formai deregulációs célokat szolgál, azaz olyan törvényeket helyez hatályon kívül, amelyek ugyan még hatályosak - és így a jogrendszer részét képezik - ugyanakkor nem fejtenek ki érdemi joghatást, tekintettel arra, hogy normatív tartalmuk nem, vagy csak alig van.

A törvény a jogi túlszabályozottság megszüntetését célzó törekvése mellett maradéktalanul tekintettel van a jogrendszer kiszámíthatóságába vetett bizalmi elvre, amely - értelemszerűen a jogszabályok címzettjei mellett - a jogalkotó elemi érdeke is. Ennek megfelelően a törvényben csak olyan jogszabályok formai deregulációjára kerül sor, amelyek tekintetében a jogalkalmazás során - a mögöttes joganyag hatályvesztése okán - esetlegesen bizonytalan jogi helyzet előfordulása teljes mértékben kizárható. A törvény figyelmet fordít arra is, hogy azon törvények esetében, ahol átmeneti rendelkezések maradtak hatályban, amelyek jelenleg is joghatás kiváltására alkalmasak, azok más ágazati törvényekbe beépítésre kerüljenek.

-----STARTING---POINT---RESZLETES---

Az 1. §-hoz

A törvény biztosítja a megfelelő szabályozási átmenetet annak érdekében, hogy a törvénnyel hatályon kívül helyezett törvények, törvényi rendelkezések hatályvesztése az azok alapján keletkezett, megszüntetett vagy módosított jogviszonyokban szerzett jogok és vállalt kötelezettségeket, valamint a törvény hatálybalépése előtt megkezdett eljárásokban való alkalmazásukat ne érintse.

A 2-10. §-hoz

A törvény tartalmazza a kizárólag módosító vagy hatályon kívül helyező, illetve végrehajtott rendelkezéseket tartalmazó törvények hatályon kívül helyezését.

A 3-91. §-hoz

A törvény I. Fejezetében hatályon kívül helyezett törvényekhez kapcsolódóan a még joghatás kiváltására alkalmas és emiatt hatályban tartani szükséges törvényi rendelkezések más törvénybe való beépítéséhez szükséges rendelkezéseket állapít meg.

-----STARTING---POINT---VEGE---

A 92-94. §-hoz

A törvény hatálybalépéséhez szükséges rendelkezéseket állapítja meg, és a sarkalatossági záradékot tartalmazza.