2019. évi XIX. törvény

a nemzeti felsőoktatásról szóló 2011. évi CCIV. törvény módosításáról

1. § A nemzeti felsőoktatásról szóló 2011. évi CCIV. törvény (a továbbiakban: Nftv.) 37. § (1) bekezdése a következő f) ponttal egészül ki:

(A felsőoktatási intézményekben - a szervezeti és működési szabályzatban meghatározottak alapján - a következő magasabb vezetői megbízások adhatók)

„f) nem állami felsőoktatási intézmény esetében az elnök.”

2. § Az Nftv. 73. § (3) bekezdés f) pontja helyébe a következő rendelkezés lép:

(A fenntartó)

„f) nem állami felsőoktatási intézményben megbízza az elnököt és a kancellárt - utóbbi hiányában a magasabb vezetőként (vezető állású munkavállalóként) foglalkoztatott gazdasági vezetőt -, illetve visszavonja a megbízásukat;”

3. § Az Nftv. 84. § (7) bekezdése helyébe a következő rendelkezés lép:

„(7) A (2) és (4) bekezdésben meghatározott hozzájárulások, támogatások fedezetét - a (4) bekezdés e) pontjában meghatározott hozzájárulás, támogatás, illetve a 117/C. § (3) bekezdése szerinti felsőoktatási intézmény részére biztosított a (2) és (4) bekezdésben meghatározott hozzájárulás, támogatás fedezetét ide nem értve - a miniszter által vezetett minisztérium fejezetében kell megtervezni, elszámolni.”

4. § (1) Az Nftv. 94. § (2) bekezdése helyébe a következő rendelkezés lép, és a § a következő (2a) és (2b) bekezdéssel egészül ki:

„(2) A magán felsőoktatási intézmények a 12. § (7) és (8) bekezdésében, 13. § (7) bekezdés e) pontjában, a 29. § (1) bekezdésében, a 37. § (1) bekezdés e) pontjában és (3)-(6) bekezdésében, a 83. § (1) és (5) bekezdésében foglalt rendelkezésektől, továbbá a 13. § (5) bekezdésében előírt nyelvi követelmény nyelvvizsga-bizonyítvánnyal vagy azzal egyenértékű okirattal való igazolási kötelezettségétől a szervezeti és működési szabályzatukban eltérhetnek azzal, hogy a 37. § (1) bekezdésében meghatározottak mellett magasabb vezetőként (vezető állású munkavállalóként) gazdasági vezetőt foglalkoztatnak. Magán felsőoktatási intézményekben a 13/B-13/D. § nem alkalmazható.

(2a) A magán felsőoktatási intézményben megbízott kancellár foglalkoztatására magasabb vezetőként (vezető állású munkavállalóként) kerülhet sor. A magán felsőoktatási intézményben foglalkoztatott kancellárra - az alapító okirat eltérő rendelkezése hiányában - a 13/A. §-ban foglaltakat kell megfelelően alkalmazni, azzal, hogy a 37. § (4a) bekezdése nem alkalmazható. Ha a magán felsőoktatási intézményben kancellár foglalkoztatására kerül sor, a felsőoktatási intézmény a (2) bekezdés szerinti magasabb vezetőként (vezető állású munkavállalóként) foglalkoztatott gazdasági vezetőre vonatkozó rendelkezéstől eltérhet.

(2b) A magán felsőoktatási intézmény alapító okirata úgy is rendelkezhet, hogy - a felsőoktatási intézménynek a kutatás és a tanítás tartalmával és módszereivel kapcsolatban az Alaptörvényben biztosított önállóságát nem sértve - az intézményi munkaszervezet vezetésére, valamint a fenntartó által meghatározott feladatok ellátására elnöki tisztség hozható létre. Az elnök a feladatai teljesítéséhez szükséges mértékben egyetértési jogot gyakorol a rektori hatáskörök tekintetében, és részt vesz az intézmény képviseletében. Egyebekben feladatai teljesítése körében a rektorral és a kancellárral - illetve ahol kancellár nem került megbízásra, a gazdasági vezetővel - együttműködik. Az elnök véleményezi a rektorjelöltre vonatkozó személyi javaslatot és ellátja az e törvényben, az alapító okiratban, valamint a szervezeti és működési szabályzatban foglalt feladatokat, azzal, hogy feladatköre az oktatási-kutatási tevékenység vezetéséhez - különösen a 12. § (1) bekezdésében, a 13. § (7) bekezdés a) pont ab)-ac) alpontban, és b)-c) pontban, a 16. § (4) bekezdésében, a 29. § (2) és (3) bekezdésében, a 31. § (6)-(7) bekezdésben, az 52. § (8) bekezdésében, az 59. § (1) bekezdés f) pontjában, a 69. § (1) és (2) bekezdésében, a 72. § (2) bekezdésében, a 75. § (1) bekezdésében - a rektor számára biztosított hatáskörök gyakorlására nem terjedhet ki. Ha a magán felsőoktatási intézményben elnöki tisztség kerül létrehozásra, azt a rektor is betöltheti. Ugyanazon személy egyidejűleg elnöki és kancellári - ennek hiányában gazdasági vezetői - megbízást nem láthat el.”

(2) Az Nftv. 94. § (6) bekezdése helyébe a következő rendelkezés lép, és a § a következő (6a) bekezdéssel egészül ki:

„(6) A magán felsőoktatási intézmény alapító okirata a 12. § (3) bekezdésében és a 73. § (3) bekezdésében foglaltaktól eltérően úgy is rendelkezhet, hogy a fenntartó hagyja jóvá a felsőoktatási intézmény költségvetését, a számviteli rendelkezések alapján elkészített éves beszámolóját, szervezeti és működési szabályzatát, intézményfejlesztési, vagyongazdálkodási tervét, gazdálkodó szervezet alapítását, gazdálkodó szervezetben történő részesedés szerzését, valamint a fenntartó írja ki a rektori pályázatot.

(6a) A magán felsőoktatási intézmény alapító okirata a 12. § (3) bekezdés d) pontjában foglaltaktól eltérően úgy is rendelkezhet, hogy a szenátus javaslatot tesz a rektori pályázati felhívás tartalmára és véleményezi a rektori pályázatokat, továbbá értékeli a rektor vezetői tevékenységét.”

5. § Az Nftv. 69. alcíme a következő 114/L. §-sal egészül ki:

„114/L. § A Budapesti Corvinus Egyetem a 2019/2020. tanév őszi félévében jogosult a 46. § (1) bekezdés a) pontja szerinti képzés meghirdetésére, a 2019/2020. tanév tavaszi félévében első évfolyamon kezdődő és azt követően meghirdetett képzéseit - a 117/C. § (11) bekezdés szerinti megállapodás hiányában - önköltséges képzésként folytatja.”

6. § Az Nftv. 70. alcíme a következő 117/C. §-sal egészül ki:

„117/C. § (1) A 4. § (1) bekezdés a) pontja szerinti fenntartó által működtetett felsőoktatási intézmény fenntartói joga mint vagyoni értékű jog - a Kormány külön engedélyével - a Kormány által létrehozott alapítványra átruházható. A fenntartóváltás az 1. mellékletnek a felsőoktatási intézmény tekintetében történt módosításáról szóló törvény hatálybalépésének napján hatályosul.

(2) Az (1) bekezdés szerinti fenntartóváltás a felsőoktatási intézmény

a) költségvetési szervi jogállását megszünteti,

b) 5. § (1) bekezdésében meghatározott jogalanyiságát nem érinti.

(3) A fenntartóváltást követően a felsőoktatási intézmény - a kizárólag a költségvetési szervként működő felsőoktatási intézmény által gyakorolható jogosultságok és kötelezettségek kivételével - általános és kizárólagos jogutódja az (1) bekezdés szerinti fenntartóváltással érintett, a Kormány külön döntésében megjelölt, felsőoktatási intézménynek.

(4) A jogutódlás a felsőoktatási intézménnyel szemben fennálló követeléseket nem teszi lejárttá, és arra való hivatkozással szerződésszegési igényt vagy biztosíték nyújtására vonatkozó igényt nem lehet érvényesíteni.

(5) A fenntartóváltás következtében a felsőoktatási intézmény mint munkáltató által foglalkoztatott közalkalmazottak közalkalmazotti jogviszonya a fenntartói jog átszállásának időpontjában megszűnik és - a (7) és (8) bekezdésben meghatározottak szerint - a megszűnését követő nappal munkaviszonnyá alakul. A munkáltató és foglalkoztatott közötti jogállásváltozásra a közalkalmazottak jogállásáról szóló 1992. évi XXXIII. törvény 25/A. § (7) bekezdésében foglaltakat, valamint a 37. § (2) bekezdés c) pont rendelkezéseit kell alkalmazni.

(6) Az (5) bekezdés szerinti jogállásváltozás folytán létesített munkaviszony első

a) évében a közalkalmazottak jogállásáról szóló törvénynek a munkáltatói felmentésre,

b) öt évében a közalkalmazottak jogállásáról szóló törvénynek a jubileumi jutalomra

vonatkozó szabályait még alkalmazni kell. Az a) és b) pontban megjelölt időszak elteltét követően a munka törvénykönyve vonatkozó rendelkezései alkalmazandóak.

(7) A 37. § szerinti magasabb vezetők és vezetők vezetői megbízása esetén a közalkalmazotti jogviszony a kinevezés szerint alakul át munkaviszonnyá, ezzel egyidejűleg a létrejött munkaszerződés a vezetői megbízás határozott idejére és annak tartalma szerint - a (8) bekezdésben meghatározott eltéréssel - módosul. A vezetői megbízás lejáratát követően a munkaviszony a felek eltérő megállapodása hiányában a korábbi munkaszerződésre módosul vissza azzal, hogy a munka törvénykönyve munkaszerződés módosítására vonatkozó rendelkezéseit alkalmazni kell.

(8) Amennyiben a felsőoktatási intézmény 37. § (1) bekezdés a) pontjában meghatározott, valamint a 94. § (2a) bekezdés alkalmazása esetén a 37. § (1) bekezdés e) pontja szerinti magasabb vezetője vezetői megbízása az (1) bekezdés szerinti fenntartóváltás időpontját megelőző, illetve követő három hónapos időszakon belül járna le és az arra jogosult a magasabb vezetői feladatra újabb személyt nem bízott meg, a 37. § (1) bekezdés a) és e) pontja szerinti magasabb vezető vezetői megbízása az adott magasabb vezetői feladat ellátására kiírt vezetői pályázat eredményes lebonyolításáig, ennek hiányában a vezetői feladat ellátására való megbízásig, de legfeljebb a fenntartóváltás időpontjától számított egyéves időtartamra meghosszabbodik, azzal, hogy ebben az esetben a 37. § (3) és (6) bekezdésében előírt korlátozások nem alkalmazhatók.

(9) Az (1) bekezdés szerinti fenntartóváltás során az Nkt. 84. § (3) bekezdése szerinti tilalmat, az Nkt. 83. § (4)-(6) bekezdésében és 84. § (7) bekezdésében meghatározott eljárási szabályokat nem kell alkalmazni.

(10) A magán felsőoktatási intézmény által meghirdetett azon ösztöndíj esetében, amely a képzés felsőoktatási intézmény által meghatározott költségét fedezi, a (3) bekezdés szerinti magán felsőoktatási intézmény a felsőoktatási felvételi eljárásban a magán felsőoktatási intézmény által finanszírozott ösztöndíjas képzés meghirdetését is kezdeményezheti. A felsőoktatási információs rendszer működtetéséért felelős szerv a felvételi eljárás során az ösztöndíjas képzést és az arra történő jelentkezést a 46. § (1) bekezdés a) pontja szerinti képzésként hirdeti meg, azzal, hogy a képzést támogató szervezetre külön tájékoztatást tesz közzé. A magán felsőoktatási intézmény által meghirdetett ösztöndíjas képzésre történő felvételi jelentkezés során a felsőoktatási információs rendszer működtetéséért felelős szerv a felsőoktatási intézménnyel kötött együttműködési megállapodásban meghatározott feltételekkel hoz az ösztöndíjas képzésre vonatkozó besorolási döntést. Az ilyen képzésben részt vevő hallgató a képzés finanszírozása szempontjából önköltséges hallgatónak minősül. E képzésre a 46. § (4) bekezdésében, 47-48. §-ban, 48/A-48/S. §-ában foglaltak nem alkalmazhatók.

(11) A (3) bekezdés szerinti magán felsőoktatási intézmény - feltéve, hogy a Kormány a támogatásra megállapodásban vállalt kötelezettséget - a megállapodásban foglalt feltételek mellett lehet jogosult a 84. § (2) és (4) bekezdésben meghatározott támogatásokra. E támogatások fedezetét a tudománypolitika koordinációjáért felelős miniszter által vezetett minisztérium költségvetési fejezetében kell megtervezni, elszámolni.”

7. § Az Nftv. 1. melléklete helyébe az 1. melléklet lép.

8. § Az Nftv.

a) 13. § (1) bekezdésében a „jogszabály, a szervezeti és működési szabályzat” szövegrész helyébe a „jogszabály, az alapító okirat, a szervezeti és működési szabályzat”,

b) 88. § (2) bekezdésében az „osztalék terhére” szövegrész helyébe az „osztalék, továbbá a Kormány által társasági üzletrész vásárlása céljára biztosított támogatás terhére”

szöveg lép.

9. § Hatályát veszti az Nftv.

a) 12. § (3) bekezdés

aa) e) pont ec) alpontja,

ab) g) pont ga) alpontja,

b) 96. § (6) bekezdés b) pontja.

-----STARTING---POINT---VEGE---

10. § (1) Ez a törvény - a (2) bekezdésben meghatározott kivétellel - a kihirdetését követő nyolcadik napon lép hatályba.

(2) A 7. § és az 1. melléklet 2019. július 1-jén lép hatályba.

1. melléklet a 2019. évi XIX. törvényhez

„1. melléklet a 2011. évi CCIV. törvényhez

Magyarország államilag elismert felsőoktatási intézményei

 

 A

 B

 C

 1.

 I. EGYETEMEK

 2.

 

 I/A. Állami egyetemek

 3.

 

 

 Állatorvostudományi Egyetem, Budapest

 4.

 

 

 Budapesti Műszaki és Gazdaságtudományi Egyetem, Budapest

 5.

 

 

 Debreceni Egyetem, Debrecen

 6.

 

 

 Eötvös Loránd Tudományegyetem, Budapest

 7.

 

 

 Kaposvári Egyetem, Kaposvár

 8.

 

 

 Liszt Ferenc Zeneművészeti Egyetem, Budapest

 9.

 

 

 Magyar Képzőművészeti Egyetem, Budapest

 10.

 

 

 Magyar Táncművészeti Egyetem, Budapest

 11.

 

 

 Miskolci Egyetem, Miskolc

 12.

 

 

 Moholy-Nagy Művészeti Egyetem, Budapest

 13.

 

 

 Nemzeti Közszolgálati Egyetem, Budapest

 14.

 

 

 Óbudai Egyetem, Budapest

 15.

 

 

 Pannon Egyetem, Veszprém

 16.

 

 

 Pécsi Tudományegyetem, Pécs

 17.

 

 

 Semmelweis Egyetem, Budapest

 18.

 

 

 Soproni Egyetem, Sopron

 19.

 

 

 Szegedi Tudományegyetem, Szeged

 20.

 

 

 Szent István Egyetem, Gödöllő

 21.

 

 

 Széchenyi István Egyetem, Győr

 22.

 

 

 Színház- és Filmművészeti Egyetem, Budapest

 23.

 

 

 Testnevelési Egyetem, Budapest

 24.

 

 I/B. Nem állami egyetemek

 25.

 

 

 Andrássy Gyula Budapesti Német Nyelvű Egyetem, Budapest

 26.

 

 

 Budapesti Corvinus Egyetem, Budapest

 27.

 

 

 Debreceni Református Hittudományi Egyetem, Debrecen

 28.

 

 

 Evangélikus Hittudományi Egyetem, Budapest

 29.

 

 

 Károli Gáspár Református Egyetem, Budapest

 30.

 

 

 Közép-európai Egyetem, Budapest

 31.

 

 

 Országos Rabbiképző - Zsidó Egyetem, Budapest

 32.

 

 

 Pázmány Péter Katolikus Egyetem, Budapest

 33.

 II. ALKALMAZOTT TUDOMÁNYOK EGYETEMEI

 34.

 

 II/A. Állami alkalmazott tudományok egyetemei

 35.

 

 

 Budapesti Gazdasági Egyetem, Budapest

 36.

 

 

 Dunaújvárosi Egyetem, Dunaújváros

 37.

 

 

 Eszterházy Károly Egyetem, Eger

 38.

 

 

 Nyíregyházi Egyetem, Nyíregyháza

 39.

 

 

 Neumann János Egyetem, Kecskemét

 40.

 

 II/B. Nem állami alkalmazott tudományok egyetemei

 41.

 

 

 Budapesti Metropolitan Egyetem, Budapest

 42.

 

 

 Edutus Egyetem, Tatabánya

 43.

 

 

 Kodolányi János Egyetem, Orosháza

 44.

 

 

 Milton Friedman Egyetem, Budapest

 45.

 III. FŐISKOLÁK

 46.

 

 III/A. Állami főiskolák

 47.

 

 

 Eötvös József Főiskola, Baja

 48.

 

 III/B. Nem állami főiskolák

 49.

 

 

 A Tan Kapuja Buddhista Főiskola, Budapest

 50.

 

 

 Adventista Teológiai Főiskola, Pécel

 51.

 

 

 Apor Vilmos Katolikus Főiskola, Vác

 52.

 

 

 Baptista Teológiai Akadémia, Budapest

 53.

 

 

 Bhaktivedanta Hittudományi Főiskola, Budapest

 54.

 

 

 Brenner János Hittudományi Főiskola, Győr

 55.

 

 

 Budapest Kortárstánc Főiskola, Budapest

 56.

 

 

 Egri Hittudományi Főiskola, Eger

 57.

 

 

 Esztergomi Hittudományi Főiskola, Esztergom

 58.

 

 

 Gábor Dénes Főiskola, Budapest

 59.

 

 

 Gál Ferenc Főiskola, Szeged

 60.

 

 

 Golgota Teológiai Főiskola, Vajta

 61.

 

 

 IBS Nemzetközi Üzleti Főiskola, Budapest

 62.

 

 

 Pápai Református Teológiai Akadémia, Pápa

 63.

 

 

 Pécsi Püspöki Hittudományi Főiskola, Pécs

 64.

 

 

 Pünkösdi Teológiai Főiskola, Budapest

 65.

 

 

 Sapientia Szerzetesi Hittudományi Főiskola, Budapest

 66.

 

 

 Sárospataki Református Teológiai Akadémia, Sárospatak

 67.

 

 

 Sola Scriptura Teológiai Főiskola, Biatorbágy

 68.

 

 

 Szent Atanáz Görögkatolikus Hittudományi Főiskola, Nyíregyháza

 69.

 

 

 Szent Bernát Hittudományi Főiskola, Zirc

 70.

 

 

 Szent Pál Akadémia, Budapest

 71.

 

 

 Tomori Pál Főiskola, Budapest

 72.

 

 

 Veszprémi Érseki Hittudományi Főiskola, Veszprém

 73.

 

 

 Wekerle Sándor Üzleti Főiskola, Budapest

 74.

 

 

 Wesley János Lelkészképző Főiskola, Budapest

 

 

 

 ”