1992. évi LXXXVII. törvény indokolása

a megyei (fővárosi) földművelésügyi hivataloknak a szövetkezetekről szóló 1992. évi I. törvény hatálybalépéséről és az átmeneti szabályokról

-----STARTING---POINT---ALTALANOS---

A mezőgazdasági szövetkezetek az Ámt. végrehajtása során gyakran követnek el törvénysértést, amellyel szemben a tagság részben tájékozatlansága, részben a vezetőségtől való függése miatt nem lép fel.

A cégbíróság apparátusa jelenleg nem elegendő és nem is alkalmas arra, hogy a szövetkezet működését a helyszínen ellenőrizze, a javaslat ezért a földművelésügyi hivatalokat kívánja felruházni a törvényesség betartásának ellenőrzésében való közreműködésével. E hatáskörüket tehát csak a cégbíróság törvényességi felügyeleti jogkörén belül gyakorolhatják és önálló intézkedési jogkörük nincsen, az továbbra is a független cégbíróság kezében marad.

Emellett e kivételes jellegű intézkedés csupán az ideiglenes jellegű Ámt. végrehajtásának idejére szól, illetőleg az új (módosított) alapszabályt már elfogadó szövetkezetek, valamint az átmenet idején gazdasági társasággá alakult szövetkezetek tekintetében ez az ellenőrzési jogosultság kevesebb mint fél évre áll fenn.

-----STARTING---POINT---RESZLETES---
-----STARTING---POINT---VEGE---