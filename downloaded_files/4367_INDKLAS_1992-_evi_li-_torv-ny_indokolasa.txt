1992. évi LI. törvény indokolása

a Magyar Nemzeti Üdülési Alapítvány javára felajánlott vagyonról

-----STARTING---POINT---ALTALANOS---

A kedvezményes üdültetés állami feladatának ellátása az elmúlt évtizedekben a Szakszervezetek Országos Tanácsa feladata volt, mely feladatok ellátásához az állam jelentős vagyont bocsátott a szakszervezet rendelkezésére. Az elmúlt évek során egyrészt új szakszervezeti tömörülések jöttek létre, másrészt egyre nyilvánvalóbbá vált, hogy e jelentős, üdülési célokat szolgáló vagyon hatékony működtetése nem megoldott.

Az Érdekegyeztető Tanács munkájában résztvevő felek megvitatták a kedvezményes üdültetés továbbfejlesztésének lehetőségeit, és széleskörű konszenzus alapján megállapodtak, hogy az Üdülési és Szanatóriumi Főigazgatóság kezelésében lévő üdülővagyon további hasznosítása érdekében „Magyar Nemzeti Üdülési Alapítvány” elnevezéssel alapítvány létrehozását tartják szükségesnek. E széleskörű megegyezés alapján a javaslat a társadalmi szervezetek kezelői jogának megszüntetéséről szóló többször módosított 1990. évi LXX. törvény 6. § (2) bekezdésének, valamint „A szakszervezeti vagyon védelméről ...” szóló 1991. évi XXVIII. törvény 2. §-ának és 10. §-ának hatálya alól, a magyar munkavállalók, szövetkezeti tagok és családtagjaik, valamint a nyugdíjasok kedvezményes üdültetésének fenntartása érdekében, ki kívánja vonni az Üdülési és Szanatóriumi Főigazgatóság által üzemeltetett üdülővagyont.

Az Üdülési és Szanatóriumi Főigazgatóság, kettős jogállása - társadalmi szervezet által alapított költségvetési szerv - a továbbiakban nem tartható fenn, ezért - az Alapítvány általános jogutódlásának kimondásával - megszüntetése szükséges.

-----STARTING---POINT---RESZLETES---
-----STARTING---POINT---VEGE---