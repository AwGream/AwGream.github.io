2016. évi CVIII. törvény indokolása

az Országgyűlésről szóló 2012. évi XXXVI. törvény módosításáról

-----STARTING---POINT---ALTALANOS--- 

Az Országgyűlésről szóló 2012. évi XXXVI. törvény (a továbbiakban: Ogytv.) 145. § (10) bekezdése alapján az Országgyűlésről szóló 2012. évi XXXVI. törvény és azzal összefüggő egyéb törvények módosításáról szóló 2014. évi XIV. törvény hatálybalépését követően megalakuló Országgyűlés alakuló ülése napjától - azaz 2014. május 6-tól - a 115. § (1) bekezdésében meghatározott feladatra köztisztviselői jogviszony nem létesíthető.

A rendelkezés értelmében az a képviselőcsoport működését segítő alkalmazott, aki ezt az időpontot követően létesített jogviszonyt az Országgyűlés Hivatalával, csak munkaviszony keretében foglalkoztatható. Ennek következtében az Ogytv. 115. § (4) bekezdése szerinti köztisztviselői besorolási fokozatok alapján megállapított bérkeret már nem tud a várható személyi kiadások tervezésének alapjául szolgálni, indokolt tehát a képviselőcsoportok működését, és a személyi juttatások fedezetét biztosító bérkeret közötti átcsoportosítást lehetővé tenni.

Az Ogytv. 118. §-a eddig is lehetővé tette a képviselőcsoportok működését, ellátását biztosító egyes keretek közötti átcsoportosítást, ezt egészíti ki a módosítás a személyi juttatások fedezetét biztosító bérkeretre történő átcsoportosítás lehetőségének a megteremtésével a képviselőcsoportok rendelkezésére álló összeg megemelése nélkül.

-----STARTING---POINT---RESZLETES---

Az 1. §-hoz

A Magyar Államkincstár jelenleg is vezet fizetési számlát a képviselőcsoportok Ogytv. 113. § (1) bekezdése szerinti működési keretének a kezelésére, a kincstár szabályzata mellett azonban indokolt ezt jogszabályi szinten is nevesíteni.

A 2. §-hoz

A módosítás egyértelműsíti, hogy a képviselőcsoport a bérkeret átcsoportosítással növelt összege erejéig jogosult a működését segítő alkalmazottak foglalkoztatására.

A 3. §-hoz

A módosítás lehetővé teszi a képviselőcsoport működését és a személyi juttatások fedezetét biztosító keretek közti átcsoportosítást. A rendelkezés továbbá felhatalmazást ad az Országgyűlés Főigazgatójának, hogy az Országgyűlés Hivatala dologi kiadások és személyi juttatások költségvetési kiadási előirányzata között átcsoportosítást hajtson végre, figyelemmel arra, hogy a képviselőcsoportok személyi és dologi keretei az Országgyűlés Hivatalának személyi és dologi előirányzatán belül kerültek meghatározásra, így a keretek közti átcsoportosítás előfeltétele az előirányzatok közti átcsoportosítás.

A 4-5. §-hoz

A 3. §-ban foglalt módosítás miatt szükséges jogtechnikai módosítások.

-----STARTING---POINT---VEGE---

A 6. §-hoz

Hatályba léptető rendelkezést tartalmaz.