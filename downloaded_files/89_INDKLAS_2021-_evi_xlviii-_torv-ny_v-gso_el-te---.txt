2021. évi XLVIII. törvény végső előterjesztői indokolása

a Közép- és Kelet-európai Történelem és Társadalom Kutatásáért Alapítványról

-----STARTING---POINT---ALTALANOS--- 

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

A törvény célja a XX. századi magyarországi, valamint közép- és kelet-európai történeti, politikai és társadalmi kutatásokkal, ezen belül különösen a kommunizmus és a kelet-közép-európai diktatúrák XX. századi történetének feltárásával és bemutatásával kapcsolatos közfeladatok folyamatos ellátása. Ennek érdekében a Közép- és Kelet-európai Történelem és Társadalom Kutatásáért Közalapítványt a közfeladatot ellátó közérdekű vagyonkezelő alapítványokról szóló 2021. évi IX. törvény (a továbbiakban: KEKVA tv.) 1. mellékletével Közép- és Kelet-európai Történelem és Társadalom Kutatásáért Alapítvány (a továbbiakban: Alapítvány) elnevezéssel előzetesen közfeladatot ellátó közérdekű vagyonkezelő alapítvánnyá minősíti. Az Alapítvány megfogalmazott céljait jelen törvényjavaslat közérdekűnek minősíti. Az Alapítvány céljainak támogatása olyan - a mindenkori pártpolitikai viszonyokon felülemelkedő, jelentős történelmi, kulturális értékek és hagyományok megóvása, megőrzése szempontjából - alapvető fontosságú ügy, amelynek támogatása a mindenkori Kormány széleskörű társadalmi elváráson nyugvó, meghatározó feladata. Ezen célok elérése érdekekében az Országgyűlés felhívja a Kormányt, hogy az állam nevében tegye meg a szükséges intézkedéseket az Alapítvány közérdekű vagyonkezelő alapítvány formájában történő létrehozására.

-----STARTING---POINT---RESZLETES---

Az 1. §-hoz

Az államháztartásról szóló 1992. évi XXXVIII. törvény és egyes kapcsolódó törvények módosításáról szóló 2006. évi LXV. törvény 1. § (1a) bekezdése szerint a Kormány külön törvény rendelkezése szerint jogosult alapítvány létrehozására. Jelen rendelkezés alapján az Országgyűlés felhatalmazást ad a Kormány számára - a jelen törvényjavaslat preambulumában meghatározott célokra tekintettel - közfeladatot ellátó közérdekű vagyonkezelő alapítványként az Alapítvány létrehozására. Ugyanakkor fontos megjegyezni, hogy a Kormány, mint a Közép- és Kelet-európai Történelem és Társadalom Kutatásáért Közalapítvány alapítója bír azzal a jogosultsággal, hogy jelen felhatalmazás alapján a Közalapítványt közfeladatot ellátó közérdekű vagyonkezelő alapítvánnyá alakítsa át. A § további garanciális rendelkezéseket tartalmaz, amely szerint az Alapítványban az alapítói jogok teljes körét - beleértve az alapító okirat e törvény rendelkezéseire is figyelemmel történő módosításának jogát - a kuratórium gyakorolja.

-----STARTING---POINT---VEGE---

A 2. §-hoz

Hatályba léptető rendelkezés.

A 3. §-hoz

Sarkalatossági záradék.

A 4. §-hoz

A KEKVA tv. 3. § (3) bekezdése értelmében közfeladatot ellátó közérdekű vagyonkezelő alapítvány úgy is létrejöhet úgy, hogy alapítványt a KEKVA tv. 1. melléklete előzetesen közfeladatot ellátó közérdekű vagyonkezelő alapítvánnyá minősíti. Erre tekintettel szükséges a KEKVA tv. 1. mellékletének az Alapítvánnyal történő kiegészítése.

Az 1. melléklet további módosításának célja a XX. századi magyarországi, valamint közép- és kelet-európai történeti, politikai és társadalmi kutatásokkal, ezen belül különösen a kommunizmus és a kelet-közép-európai diktatúrák történetének, illetve annak a magyar társadalom egészére - beleértve az őshonos nemzetiségeket is - való kihatásának feltárásával és bemutatásával kapcsolatos közfeladatok folyamatos ellátása.

A felsőoktatási intézményekben, a felsőoktatási feladatok ellátása során egyszerre kell oktatási és kutatási tevékenységünkben összekapcsolni, összehangolni a nyitott globális verseny és a lokális/regionális ügyek menetéért érzett felelősség okán jelentkező tényezőket. Ez az ún. „harmadik misszió” foglalja össze a felsőoktatási intézmények környezetükre gyakorolt tevékenységeit és hatásait, és jelent minden, a nem akadémiai világban található partnerrel fenntartott intézményesített kapcsolatot, többek között a tevékenységek során keletkezett szellemi tulajdon megismertetését, hasznosítását, illetve a szakpolitikák formálásához való hozzájárulást. A feladat a - 2016. január 1-jétől hatályos - nemzeti felsőoktatásról szóló 2011. évi CCIV. törvény 2. § (5a) bekezdésében meghatározott feladattal mutat egyezést, amelyet a felsőoktatási közfeladatot ellátó, felsőoktatási intézményt fenntartó közfeladatot ellátó közérdekű vagyonkezelő alapítványok feladataként is szükséges rögzíteni.

A módosítás a részletes feladatfinanszírozási megállapodásra vonatkozó időtartam felső határát öt évről hat évre növeli, amely fokozza a feladatfinanszírozás kiszámíthatóságát a több évre áthúzódó tevékenységek esetében.

A módosítás lehetővé teszi, hogy ha az alapítvány az 1. mellékletben nevesített felsőoktatási intézmény útján látja el közfeladatát, akkor az alapítvány mellett e felsőoktatási intézménynek is legyen lehetősége önkéntes alapon, egyoldalú nyilatkozattal csatlakozni bármely egységes állami beszerzési rendszerhez, és onnan ugyanilyen módon távozni is.

A jogalkotói szándékkal összhangban egyértelműsíti, hogy a klinikai központban a klinikai központ elnöke gyakorolja az egészségügyi szolgálati jogviszonyban foglalkoztatott dolgozók esetében a munkáltatói jogkört.

Az 5. §-hoz

A KEKVA tv. belső koherenciája érdekében szükséges a KEKVA tv. 20. § (1) bekezdés utolsó mondatának hatályon kívül helyezése.