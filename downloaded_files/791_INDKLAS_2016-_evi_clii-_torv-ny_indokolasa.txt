2016. évi CLII. törvény indokolása

a higanyról szóló Minamata Egyezmény kihirdetéséről

Általános indokolás

A törvény az Országgyűléstől való felhatalmazás kérésére irányul a higanyról szóló Minamata Egyezmény (a továbbiakban: Egyezmény) kötelező hatályának elismerésére.

Az Egyezmény kiemelkedő fontosságú nemzetközi szerződésnek minősül és törvényben kell kihirdetni. Kiemelkedő fontosságú szerződések esetében a nemzetközi szerződésekkel kapcsolatos eljárásról szóló 2005. évi L. törvény 7. §-ának (1) bekezdése alapján a nemzetközi szerződés kötelező hatályának elismerésére akkor kerülhet sor, ha a szerződés szövegének ismeretében az Országgyűlés erre felhatalmazást ad.

Részletes indokolás

Az 1. §-hoz

A nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) 7. § (1) bekezdés a) pontjára és (2)-(3) bekezdésére figyelemmel az Egyezmény kötelező hatályának elismerésére az Országgyűlés ad felhatalmazást, és az törvénnyel kerül kihirdetésre.

A 2. §-hoz

Az Egyezményt az Nsztv. 9. §-a értelmében törvénnyel szükséges kihirdetni.

A 3. §-hoz

Az Egyezmény hiteles angol szövegét és annak hivatalos magyar nyelvű fordítását tartalmazza.

A 1. cikkhez

Az Egyezmény 1. cikke meghatározza az Egyezmény célkitűzését, amely az emberi egészség és a környezet védelme a higany és vegyületeinek antropogén eredetű, légkörbe, valamint talajba és vízbe történő kibocsátásaitól.

A 2. cikkhez

Az Egyezmény vonatkozásában használt fogalmakat határozza meg.

A 3. cikkhez

A higanykínálat forrásaira és a higannyal való kereskedelemre tér ki.

A 4. cikkhez

A hozzáadott higanyt tartalmazó termékek gyártását, importját vagy exportját szabályozza.

Az 5. cikkhez

A higanyt vagy higanyvegyületeket alkalmazó gyártási eljárásokról rendelkezik.

A 6. cikkhez

Az egy Részes Fél számára kérelemre rendelkezésre álló mentességeket határozza meg.

A 7. cikkhez

A kézműves és kisipari aranybányászatra vonatkozó intézkedéseket határozza meg.

A 8. cikkhez

A légköri kibocsátások ellenőrzéséről és csökkentéséről rendelkezik.

A 9. cikkhez

A talajba és vízbe történő kibocsátások ellenőrzéséről és csökkentéséről rendelkezik.

A 10. cikkhez

A higany - kivéve higanytartalmú hulladékok - környezetkímélő átmeneti tárolására vonatkozó szabályokat tartalmazza.

A 11. cikkhez

A higanytartalmú hulladékokról rendelkezik.

A 12. cikkhez

A szennyezett területek beazonosításáról, felméréséről, kockázatok csökkentéséről és gondozásáról rendelkezik.

A 13. cikkhez

A pénzügyi forrásokat és mechanizmusokat határozza meg.

A 14. cikkhez

A kapacitásépítésről, műszaki segítségnyújtásról és technológiaátadásról rendelkezik.

A 15. cikkhez

A Megvalósítási és Megfelelőségi Bizottság létrehozásáról, és céljáról rendelkezik.

A 16. cikkhez

Az egészségügyi szempontok figyelembevételét határozza meg.

A 17. cikkhez

Az információcsere szempontjait szabályozza.

A 18. cikkhez

A nyilvános információk, tudatosság és oktatás előmozdításával és elősegítésével kapcsolatos szempontokat szabályozza.

A 19. cikkhez

A kutatás, fejlesztés és nyomon követésre vonatkozó szempontokról rendelkezik.

A 20. cikkhez

A megvalósítási terveket szabályozza.

A 21. cikkhez

A jelentéstételi kötelezettségről rendelkezik.

A 22. cikkhez

A hatékonyság értékelésével kapcsolatos előírásokat tartalmazza.

A 23. cikkhez

A Részes Felek Konferenciájának létrehozásáról, üléseinek időpontjáról és működéséről, valamint feladatairól rendelkezik.

A 24. cikkhez

Az Egyezmény Titkárságának létrehozásáról és feladatairól rendelkezik.

A 25. cikkhez

A vitás kérdések rendezésének módjait határozza meg.

A 26. cikkhez

Az Egyezmény módosítására vonatkozó szabályokról rendelkezik.

A 27. cikkhez

A mellékletek elfogadásának és módosításának szabályairól rendelkezik.

A 28. cikkhez

A cikk a szavazati jogokkal kapcsolatos szabályokat határozza meg.

A 29. cikkhez

Az Egyezmény aláírását szabályozza.

A 30. cikkhez

A megerősítés, elfogadás, jóváhagyás vagy csatlakozás szabályairól rendelkezik.

A 31. cikkhez

Az Egyezmény hatálybalépéséről rendelkezik.

A 32. cikkhez

Az Egyezményhez tehető fenntartást szabályozza.

A 33. cikkhez

Az Egyezmény felmondásáról rendelkezik.

A 34. cikkhez

Az Egyezmény letéteményesét nevezi meg.

A 35. cikkhez

A hiteles szövegeket határozza meg.

Az Egyezmény A. melléklete, a hozzáadott higanyt tartalmazó termékekről rendelkezik.

Az Egyezmény B. melléklete a higanyt vagy higanyvegyületeket alkalmazó gyártási eljárásokat szabályozza.

Az Egyezmény C. melléklete a kézműves és kisipari aranybányászattal kapcsolatos rendelkezéseket tartalmazza.

Az Egyezmény D. melléklete a légköri higany- és higanyvegyület-kibocsátó pontforrások listáját írja le.

Az Egyezmény E. melléklete a választottbírósági és egyeztető eljárásokat rögzíti.

A 4. §-hoz

A törvény hatálybalépésével összefüggő és végrehajtásához szükséges rendelkezéseket tartalmazza.