2015. évi LXXV. törvény indokolása

a megyei könyvtárak és a megyei hatókörű városi múzeumok feladatának ellátását szolgáló egyes állami tulajdonú vagyontárgyak ingyenes önkormányzati tulajdonba adásáról

-----STARTING---POINT---ALTALANOS--- 

A muzeális intézményekről, a nyilvános könyvtári ellátásról és a közművelődésről szóló 1997. évi CXL. törvény módosításáról szóló 2012. évi CLII. törvény alapján a megyei múzeumok és a megyei könyvtárak a megyeszékhely megyei jogú városok fenntartásába, valamint a megyei múzeum tagintézményei a területi elhelyezkedés szerint illetékes települési önkormányzatok fenntartásába kerültek. A megyei könyvtárak feladatának ellátását közvetlenül szolgáló, ahhoz szükséges ingó vagyontárgyak - beleértve az állomány nyilvántartásban szereplő könyvtári dokumentumokat - térítésmentesen a fenntartó önkormányzat tulajdonába kerültek. A feladatellátást szolgáló ingatlanok, valamint a megyei múzeumok feladat ellátását szolgáló ingó vagyon a Magyar Állam tulajdonában maradtak, melynek vagyonkezelői teendőit az intézmények látják el.

A jelenlegi háromszereplős, állami tulajdonos - intézményi vagyonkezelő - önkormányzati fenntartó konstrukció nagyban megnehezíti az intézmények pályázatokon történő részvételét, a szükséges fejlesztések, felújítások kivitelezése pedig jogi, pénzügyi, szervezési problémákat vet fel.

A törvény célja, hogy a megyei hatókörű városi múzeumok és a megyei könyvtárak feladatellátását szolgáló ingó és ingatlanvagyontárgyak a vagyonátadást igénylő fenntartó önkormányzatok tulajdonába kerüljenek, ezzel elősegítve a kötelező feladat hatékonyabb ellátását.

-----STARTING---POINT---RESZLETES---

Az 1. §-hoz

A megyei könyvtárak és a megyei hatókörű városi múzeumok feladatainak ellátását szolgáló állami tulajdonú, mellékletben nevesített ingatlanok, illetve nem nevesített ingóságok - a múzeumi kulturális javak kivételével - a megyei jogú városok önkormányzatainak tulajdonába kerülnek. A tulajdonjog átszállásához a kultúráért felelős miniszter külön engedélye nem szükséges.

A 2. §-hoz

Az átadott vagyon felhasználása célhoz, a kulturális közfeladatok ellátásához kötött. Jogszabálysértő vagyonhasználat esetén az ingatlan tulajdonjoga visszaszáll az államra.

A 3. §-hoz

Az átadott vagyont az önkormányzatok nem idegeníthetik el. Az elidegenítési tilalmat az ingatlan-nyilvántartásba be kell jegyezni. Az átadott ingatlanokat azok fejlesztése érdekében, a kultúráért felelős miniszter engedélyével lehet megterhelni.

A 4. §-hoz

A megyei hatókörű városi múzeumok alapleltárában és jogszabály szerinti külön nyilvántartásában szereplő kulturális javak az intézmények vagyonkezelésébe kerülnek. Azon megyei könyvtári és megyei hatókörű városi múzeumi feladat-ellátást szolgáló ingatlanok, amelyek nem kerülnek önkormányzati tulajdonba, a fenntartó önkormányzatok vagyonkezelésébe kerülnek. A vagyonkezelésről évente kell adatot szolgáltatni az MNV Zrt.-nek és a kultúráért felelős miniszternek.

Az 5. §-hoz

A vagyonátadás ÁFA-mentes. Az átadott vagyon az állami vagyonról szóló törvényben meghatározott visszapótlás alól mentes.

A 6. §-hoz

A nemzeti vagyonról szóló törvényben meghatározott évenkénti beszámolás az átadott vagyon hasznosításáról mellőzhető.

A 7. §-hoz

A megyei hatókörű városi múzeum vagyonkezelője az alapleltárában és jogszabály szerinti külön nyilvántartásában szereplő kulturális javaknak.

A 8. §-hoz

Sarkalatossági záradék.

-----STARTING---POINT---VEGE---

A 9. §-hoz

Hatályba léptető rendelkezés.