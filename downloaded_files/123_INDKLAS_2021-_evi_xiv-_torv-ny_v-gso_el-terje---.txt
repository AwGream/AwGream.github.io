2021. évi XIV. törvény végső előterjesztői indokolása

a Hauszmann Alapítványról és a Hauszmann Alapítvány részére történő vagyonjuttatásról

-----STARTING---POINT---ALTALANOS--- 

Jelen törvényjavaslat célja a Hauszmann Alajos életművének, építészeti és kulturális hagyatékának fenntartása és gondozása, egységes gyűjteménnyé rendezése, a Hauszmann Emlékház létrehozása, valamint a hagyományos szépmíves mesterségek komplex oktatási, kutatási és dokumentációs tudásközpontjának és élményközpontjának megvalósítására irányuló tevékenység előmozdítása.

A Hauszmann Alapítvány (a továbbiakban: Alapítvány) céljainak támogatása olyan - a mindenkori pártpolitikai viszonyokon felülemelkedő, jelentős történelmi, kulturális, építészeti értékek és hagyományok megóvása, megőrzése szempontjából - alapvető fontosságú ügy, amelynek támogatása a mindenkori Kormány széleskörű társadalmi elváráson nyugvó, meghatározó feladata.

Ezen célok elérése érdekekében az Országgyűlés felhívja a Kormányt, hogy az állam nevében tegye meg a szükséges intézkedéseket az Alapítvány közérdekű vagyonkezelő alapítvány formájában történő létrehozására.

Jelen törvényjavaslat rendelkezik egyrészt az Alapítvány alapításáról, másrészt a feladatok ellátásához szükséges, az alapító részéről juttatásra kerülő állami vagyon biztosításáról. Az alapítvány közfeladatait a közfeladatot ellátó közérdekű vagyonkezelő alapítványokról szóló törvény tartalmazza.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

Jelen rendelkezés alapján az Országgyűlés felhatalmazást ad a Kormány részére az Alapítvány létrehozására.

A § rögzíti továbbá, hogy az Alapítványt illetően az alapítói jogok teljes körét - beleértve az alapító okirat e törvény rendelkezéseire is figyelemmel történő módosításának jogát - a kuratórium gyakorolja.

A 2. §-hoz

A törvényjavaslat rendelkezik arról, hogy az Alapítvány közfeladata ellátásához és közérdekű céljai megvalósításához szükséges vagyonelemeket ingyenesen az Alapítvány tulajdonába kell adni.

Az 1. melléklet szerinti vagyonelemek Alapítvány részére történő tulajdonba adásával megvalósuló vagyonjuttatásról a kulturális örökség védelméért felelős miniszter gondoskodik. Az Alapítvány a részére juttatott állami vagyon elidegenítésből származó bevételnek az elidegenítés költségeinek kiegyenlítést követően fennmaradó részét - garanciális szabályként - a KEKVA tv. szerinti közfeladata ellátására, közérdekű céljai megvalósítására köteles fordítani.

-----STARTING---POINT---VEGE---

A 3. §-hoz

Hatályba léptető rendelkezés.

A 4. §-hoz

Sarkalatossági záradék.