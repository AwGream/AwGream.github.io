2017. évi CLVIII. törvény indokolása

az illetékekről szóló 1990. évi XCIII. törvény módosításáról

-----STARTING---POINT---ALTALANOS--- 

Az illetékekről szóló 1990. évi XCIII. törvény (a továbbiakban: Itv.) módosítására vonatkozó törvény célja, hogy megteremtse az összhangot a földforgalmi törvény szabályaival, és enyhítse a termőföldszerzés illetékmentességére vonatkozó szigorú szabályokat.

-----STARTING---POINT---RESZLETES---

Az 1. §-hoz

A törvény összhangba hozza a termőföld-szerzéshez kapcsolódó visszterhes vagyonátruházási illetékmentesség alkalmazási körét a földforgalmi törvény szabályaival. A mentességet továbbra is azok a földművesek vehetik igénybe, akik vállalják, hogy a földet legkésőbb az illetékkötelezettség keletkezését követő 12. hónap utolsó napjától - vagyoni értékű joggal terhelt termőföld esetén a vagyoni értékű jog megszűnésétől, megszüntetésétől, de legkésőbb az illetékkötelezettség keletkezését követő 5. év utolsó napjától számítva - 5 évig mező- és erdőgazdasági tevékenység céljára hasznosítják. A mentesség feltétele, hogy a termőföldet ezen időtartam alatt nem idegenítik el, illetve azon vagyoni értékű jogot nem alapítanak.

A törvény értelmében nem minősül az illetékmentesség feltételei megszegésének az az eset, amikor a földműves a termőföld használatát a legalább 25%-ban tulajdonában vagy a közeli hozzátartozója tulajdonában álló, a mező- és erdőgazdasági földek forgalmáról szóló törvény szerinti mezőgazdasági termelőszervezet javára engedi át. Ez esetben a törvény szerint az is feltétel, hogy a mezőgazdasági termelőszervezet a földet az 5 éves időtartam hátralévő részében mező-, illetve erdőgazdasági tevékenység céljára hasznosítja és a vagyonszerző vállalja, hogy a termelőszervezetben ugyanezen időtartam alatt a tulajdoni hányada, illetve a közeli hozzátartozójának a tulajdoni hányada nem csökken 25% alá.

Az illetékmentes termőföldszerzés feltételei enyhítésével összefüggésben kiegészíti a termőföld-művelési kötelezettség megszegését szankcionáló szabályt a mezőgazdasági termelőszervezetre történő utalással.

A 2. §-hoz

Átmeneti szabályt kapcsol az Itv. 26. § (18) bekezdésének módosuló b) pontjához (a termőföldszerzés illetékmentességi feltételeinek enyhítése) és az Itv. 26. § módosuló (18a) bekezdésének alkalmazásához. így a kedvező illetékrendelkezést mindazon vagyonszerzési ügyekben alkalmazni kell, amelyekben a művelési kötelezettség időtartama nem telt el vagy eltelt ugyan, de az állami adóhatóság jogerősen (véglegesen) pótilleték-fizetési kötelezettséget még nem állapított meg.

-----STARTING---POINT---VEGE---

A 3. §-hoz

Hatályba léptető rendelkezés.