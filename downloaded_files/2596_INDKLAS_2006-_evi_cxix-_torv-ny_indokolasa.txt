2006. évi CXIX. törvény indokolása

a társadalombiztosítási nyugellátásról szóló 1997. évi LXXXI. törvény módosításáról

-----STARTING---POINT---ALTALANOS--- 

A jelenlegi törvényi szabályozás szerint a szervezet fokozott igénybevételével járó, az egészségre különösen ártalmat munkát végzők korkedvezményre jogosító szabályait a Kormány 2006. december 31-ig szabályozhatja. A jelenlegi rendszerben többletjárulék fizetés ehhez a kedvezményhez nem kapcsolódik, a közfinanszírozás terhére van lehetőség a Kormány rendeletében meghatározott munkakörökben dolgozóknak - a munkáltató adatszolgáltatása alapján - korkedvezményt igényelni. A törvény a rendszert úgy alakítja át, hogy a munkáltatók többlet járulékfizetése alapozza meg a korkedvezményre jogosultságot. A többletjárulék fizetéshez a központi költségvetés egy fokozatosan csökkenő támogatást nyújt. 2007. évben a teljes többletet átvállalja a költségvetés, majd 75, 50 és 25%-os arányban fokozatosan csökken a támogatás. A többletjárulék mértékének szabályozását a társadalombiztosítás ellátásaira és a magánnyugdíjra jogosultakról valamint e szolgáltatások fedezetéről szóló 1997. évi LXXX. törvény (a továbbiakban: Tbj.) módosítása tartalmazza.

-----STARTING---POINT---RESZLETES---

Az 1. §-hoz

A korkedvezményre jogosító feltételek a 2006. december 31-én hatályos szabályok szerint törvényi szinten kerülnek szabályozásra. A jelenlegi szabályozás azzal került bővítésre, hogy utal a 2006. december 31-ét követő időszakban a jogosultsághoz a Tbj. szerinti többletjárulék fizetési kötelezettségre.

A 2. §-hoz

A jelenlegi kormányrendeleti szabályozás törvényi szintre emelésén túl a szabályozás kiegészült azzal, hogy 2010. december 31-éig a Kormány a 2006. december 31-én hatályos munkaköri jegyzéket alkalmazza. A jelenlegi munkaköri jegyzék helyett az ártalmak törvényi szintű szabályozásáról - 2011. január 1-jétől - külön törvény rendelkezik.

-----STARTING---POINT---VEGE---

A 3. §-hoz

A törvény 2007. január 1-jén lép hatályba, egyidejűleg hatályát vesztik a korkedvezménnyel kapcsolatos felhatalmazó rendelkezések. A bányászok és a művészek nyugdíjkedvezményeinek új szabályozásáról külön törvényjavaslat készül.