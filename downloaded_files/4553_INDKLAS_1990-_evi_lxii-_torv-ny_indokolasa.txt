1990. évi LXII. törvény indokolása

a pártok működéséről és gazdálkodásáról szóló 1989. évi XXXIII. törvény módosításáról

-----STARTING---POINT---ALTALANOS---

Magyarországon a politikai pártok túlnyomó része gazdasági tevékenységet nem folytat, bevételeiket a tagoktól beszedett tagdíjak és hozzájárulások képezik.

Ez az összeg azonban olyan alacsony, hogy ebből a működésükhöz szükséges költségeket nem tudják fedezni.

Az állami költségvetésről szóló törvény biztosítja a pártok működéséhez szükséges pénzt, azonban a támogatások kifizetésére a hatályos rendelkezés szerint negyedévenként utólag kerülhetett sor.

A költségvetési finanszírozási gyakorlat az államélet területén szinte kivétel nélkül az, hogy a költségvetésből gazdálkodó szervek a tárgyidőszakra szóló juttatásokat előre - a negyedév első napján - kapják meg.

Szükségesnek mutatkozik a törvény módosítása, mert a pártok képtelenek megelőlegezni a működési költségeket, különösen most, amikor készülnek az önkormányzati választásokra.

A törvény módosítása a Parlamentbe nem jutott kis pártok részére létkérdés, mert a juttatás késedelmes folyósítása miatt nem tudnának résztvenni az önkormányzati választásokon.

-----STARTING---POINT---RESZLETES---
-----STARTING---POINT---VEGE---