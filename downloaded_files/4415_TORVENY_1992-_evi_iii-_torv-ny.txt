1992. évi III. törvény

a családi pótlékról szóló 1990. évi XXV. törvény módosításáról

-----STARTING---POINT---ELEJE---

1. § A családi pótlékról szóló 1990. évi XXV. törvény (a továbbiakban: Tv.) 4. §-a a következő (2) bekezdéssel egészül ki, egyidejűleg jelenlegi szövege (1) bekezdésre módosul:

„(2) Ha a gyermek együttélő szülők háztartásában van, a családi pótlékot - együttes nyilatkozatuk alapján - bármelyik szülő igényelheti, mégpedig nyilatkozatuk szerint gyermekenként.”

2. § A Tv. 5. §-ának helyébe a következő rendelkezéslép:

„5. § (1) A családi pótlék havi összege gyermekenként:

 a) egygyermekes családnak

 2370 Ft 

 b) egygyermekes egyedülállónak

 2820 Ft 

 c) kétgyermekes családnak

 2820 Ft 

 d) kétgyermekes egyedülállónak

 3250 Ft 

 e) három- és többgyermekes családnak

 3250 Ft 

 f) három és többgyermekes egyedülállónak

 3400 Ft 

(2) Az 1. § (3)-(5) bekezdéseiben megjelölt intézeteket, illetve vezetőjét gyermekenként havi 2 820 Ft családi pótlék illeti meg.

(3) Havi 4 350 Ft a családi pótlék összege a tartósan beteg, illetve testi vagy értelmi fogyatékos gyermekek után.”

-----STARTING---POINT---VEGE---

3. § Ez a törvény a kihirdetés napján lép hatályba; rendelkezéseit első ízben az 1992. évi január hónapra járó családi pótlékra kell alkalmazni.