1999. évi CXXIII. törvény indokolása

a Munka Törvénykönyvéről szóló 1992. évi XXII. törvény módosításáról

-----STARTING---POINT---ALTALANOS--- 

A munkaszüneti napok felsorolását a hatályos Munkatörvénykönyv szabályozza. A Mindenszentek ünnepe - eredetét tekintve - olyan katolikus egyházi ünnep, amelyen azon szentekről emlékeznek meg, akiknek nincs külön emléknapjuk az egyházi naptárban. Az ünnep még a VII. századra nyúlik vissza, de az ünnepet az egész katolikus egyház számára IV. Sixtus pápa terjesztette ki és tette kötelezővé a IX. század közepén.

Több egyházi ünnephez (húsvét, karácsony) hasonlóan is az elmúlt években a Mindenszentek napja - bár megőrizte vallási eredetét és tartalmát, átlépte ma már katolikus eredetét és országos ünneppé vált. Olyan ünneppé, amikor a családok - világnézeti hovatartozás nélkül - saját halottaikról, elhunyt családtagjukról, rokonukról emlékeznek meg és gyertyát gyújtanak nem csak a „Mindenszentek”, hanem kedves halottuk tiszteletére is. Ez az ünnep az azt követő november 2-i halottak napjával lényegében egybeolvadt és a halottakra való emlékezés napjává vált. Ma Magyarországon pedig szinte kivétel nélkül mindenki családjában van kire emlékezni.

A Mindenszentek napja a nyugat-európai országokban (Ausztriában, Belgiumban, Finnországban, Franciaországban, Németország több tartományában, Olaszországban, Portugáliában, Spanyolországban és Luxemburgban) a fentiekhez hasonló okokból is - munkaszüneti nap.

Magyarországon összesen kilenc ünnep minősül munkaszüneti napnak. A nemzetközi gyakorlatban az egyes országokban a munkaszüneti napok száma lényegesen magasabb.

-----STARTING---POINT---RESZLETES---

-----STARTING---POINT---VEGE---