2001. évi CXIII. törvény indokolása

a munkaügyi ellenőrzésről szóló 1996. évi LXXV. törvény módosításáról

-----STARTING---POINT---ALTALANOS--- 

A Foglalkoztatási és munkaügyi bizottság Rogán Antal (Fidesz) képviselő „Kíván-e fellépni a minisztérium a 40 év felettieket súlyosan diszkrimináló munkáltatókkal szemben?” címen benyújtott interpellációjának vizsgálata kapcsán több alkalommal foglalkozott a diszkriminatív álláshirdetések ügyével. A bizottság 2001. szeptember 18-ai bizottsági ülésén egyöntetűen úgy határozott, hogy a törvényjavaslatban megfogalmazott jogszabály-módosítás azt a célt szolgálja, hogy a munkaviszony létesítésével kapcsolatos eljárásban fellelhető, különösen az álláshirdetésekben megjelenő diszkrimináció megszűnjön.

-----STARTING---POINT---RESZLETES---

Az 1. §-hoz

A Met. jelenlegi előírásai szerint a munkaügyi ellenőrzés kiterjed a hátrányos megkülönböztetés tilalmára vonatkozó rendelkezések megtartására, ugyanakkor azonban az ellenőrzés lehetőségét a foglalkoztatásra irányuló jogviszony létesítésével kezdődően teszi csak lehetővé. A törvény kibővíti a munkaügyi ellenőrzés lehetőségét a foglalkoztatásra irányuló jogviszonyt közvetlenül megelőző munkáltatói eljárásokra, amelyek különösen érzékenyek a diszkriminatív magatartás szempontjából, külön kiemelve a pályázati eljárást és a kiválasztást.

A 2. §-hoz

A Met. jelenlegi előírása szerint a diszkriminációval kapcsolatos ellenőrzéseket és még néhány egyéb olyan jellegű ellenőrzést, ahol a tényállás megállapításához a hátrányt elszenvedett személy bejelentése nem mellőzhető, a munkaügyi felügyelő bejelentésre folytatja le. A Javaslat a Met. szövegét pontosítja, meghatározva, hogy az ellenőrzést - összhangban az államigazgatási eljárás általános szabályairól szóló 1957. évi IV. törvény „ügyfél” fogalmával - annak a magánszemélynek, jogi személynek vagy jogi személyiséggel nem rendelkező más szervezetnek (félnek) a bejelentésére folytatják le, akinek a jogát vagy jogos érdekét az ügy érinti (pl. aki úgy véli, hogy vele szemben hátrányos megkülönböztetést alkalmaznak).

-----STARTING---POINT---VEGE---

A 3. §-hoz

A törvény hatályba lépésének időpontja 2002. március 1.