2015. évi IX. törvény

a nemzeti köznevelésről szóló 2011. évi CXC. törvény módosításáról

1. § (1) A nemzeti köznevelésről szóló 2011. évi CXC. törvény (a továbbiakban: Nkt.) 76. § (4) bekezdése helyébe a következő rendelkezés lép:

„(4) Az a települési önkormányzat, amelynek illetékességi területén a települési önkormányzat tulajdonában lévő épületben működik az állami intézményfenntartó központ fenntartásában lévő köznevelési intézmény, a helyi önkormányzati képviselők választását követő év június 15. napjáig - külön jogszabályban meghatározott eljárás keretében - nyújtja be a nyilatkozatát arról, hogy a működtetői feladatokat a helyi önkormányzati képviselők választását követő év szeptember 1-jétől el kívánja látni vagy a működtetői feladatokat nem vállalja, továbbá, ha a működtetési kötelezettséget

a) nem tudja vállalni, kérelmet a működtetési kötelezettség alóli felmentésre a 3000 főt meghaladó lakosságszámú települési önkormányzat esetében,

b) vállalni tudja, kérelmet a működtetésről való gondoskodás vállalására vonatkozóan 3000 főt meg nem haladó lakosságszámú települési önkormányzat esetén.

A határidő elmulasztása jogvesztő.”

(2) Az Nkt. 76. §-a a következő (4a) bekezdéssel egészül ki:

„(4a) A (4) bekezdésben meghatározott nyilatkozat hiányában a helyi önkormányzati képviselők választását követő év szeptember 1-jétől

a) a 3000 főt meghaladó lakosságszámú települési önkormányzat a 74. § (4) bekezdése szerinti köznevelési intézmények működtetésére köteles,

b) a 3000 főt meg nem haladó lakosságszámú települési önkormányzat esetében a működtetői feladatok ellátásáról az állami intézményfenntartó központ gondoskodik.”

-----STARTING---POINT---VEGE---
2. § Ez a törvény 2015. március 25-én lép hatályba.