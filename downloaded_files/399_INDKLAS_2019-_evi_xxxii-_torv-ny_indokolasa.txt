2019. évi XXXII. törvény indokolása

a családvédelmi akcióterv bevezetéséhez szükséges törvénymódosításokról

-----STARTING---POINT---ALTALANOS--- 

A család hazánk jövőjének és függetlenségének záloga. Minden magyar gyermek kincs, akinek megszületése hozzájárul a nemzet megmaradásához.

A vágyott gyermekek megszületése előtt álló akadályok elhárítása, a fiatalok felelős életkezdésének és gyermekvállalásának támogatása, a nagycsaládosok erőfeszítéseinek elismerése, a gyermeket vállaló és nevelő családok otthonteremtési terveinek könnyítése, a családi élet és a munkavállalás egyensúlyának biztosítása, valamint a családbarát szemlélet megerősítése közös felelősség, alapvető nemzeti érdek.

A hosszú távra tervező és következetes családpolitika szolgálhatja érdemben a demográfiai értelemben is önfenntartó, fiatalodó, családjai - így saját - jövőjében is biztos nemzet céljait. A családalapításhoz és gyermekneveléshez elengedhetetlen stabilitást a tervezhető, egyéni élethelyzetekhez igazodó, egyszerre célzott és rugalmas családbarát lehetőségek szolgálják.

Magyarország Kormánya 2018 novemberében konzultációt indított a családok védelméről. A konzultációban közel 1,4 millióan mondták el véleményüket, ami erős felhatalmazás az újabb családvédelmi intézkedések életbe léptetéséhez. A konzultáció eredményei is igazolták, hogy a magyar emberek számára a gyermek és a család érték. A magyar emberek határozottan kiálltak amellett, hogy a fiatal házaspároknak érdemes támogatást adni a felelős életkezdéshez és gyermekvállaláshoz. Azt is támogatták, hogy a családok több gyermek vállalása esetén több támogatást kapjanak, s megerősítették azt az alapelvet, hogy az új családvédelmi intézkedéseket a továbbiakban is munkavégzéshez kell kötni.

-----STARTING---POINT---RESZLETES---

Az 1. §-hoz

A babaváró támogatásnak, valamint a nagycsaládok személygépkocsi-szerzési támogatásának személyi jövedelemadó-mentessége érdekében a személyi jövedelemadóról szóló 1995. évi CXVII. törvény módosítását tartalmazza.

A 2. §-hoz

A gyermekvállalási korban lévő házaspárok számára elérhető maximum 10 millió forint összegű, babaváró támogatással nyújtott kamatmentes kölcsönhöz kapcsolódó állami kezességvállalás főbb szabályait tartalmazza.

A 3. §-hoz

A babaváró támogatással nyújtott kölcsönre vonatkozó állami kezességvállalás részletes szabályainak kormányrendeletben történő megalkotására vonatkozó felhatalmazó rendelkezés.

-----STARTING---POINT---VEGE---

A 4. §-hoz

Hatályba léptető rendelkezés.