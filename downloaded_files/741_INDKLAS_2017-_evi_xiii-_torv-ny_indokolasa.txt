2017. évi XIII. törvény indokolása

egyes törvényeknek a nagypéntek munkaszüneti nappá történő nyilvánításával összefüggő módosításáról

-----STARTING---POINT---ALTALANOS--- 

A nagypéntek a keresztény liturgiában a húsvét előtti péntek, amelyen a keresztények Jézus Krisztus kínszenvedéséről, kereszthaláláról és temetéséről emlékeznek meg.

A törvény - a munkaszüneti nappá nyilvánítással - a nagypéntek méltó megünneplését segíti elő.

-----STARTING---POINT---RESZLETES---

Az 1-2. §-hoz

A törvény az anyakönyvi eljárásról szóló 2010. évi I. törvény módosításával, a munka törvénykönyvével való koherencia megteremtése érdekében nagypénteket a munkaszüneti napok közé emeli.

A 3. §-hoz

A törvény a közszolgálati tisztviselőkről szóló 2011. évi CXCIX. törvény módosításával, a munka törvénykönyvével való koherencia megteremtése érdekében nagypénteket a munkaszüneti napok közé emeli.

A 4. §-hoz

A törvény munka törvénykönyvről szóló 2012. évi I. törvény módosításával nagypénteket munkaszüneti nappá nyilvánítja.

Az 5. §-hoz

A törvény a honvédek jogállásáról szóló 2012. évi CCV. törvény módosításával, a munka törvénykönyvével való koherencia megteremtése érdekében nagypénteket a munkaszüneti napok közé emeli.

A 6. §-hoz

A törvény a büntetések, az intézkedések, egyes kényszerintézkedések és a szabálysértési elzárás végrehajtásáról szóló 2013. évi CCXL. törvény módosításával, a munka törvénykönyvével való koherencia megteremtése érdekében nagypénteket a munkaszüneti napok közé emeli.

-----STARTING---POINT---VEGE---

A 7. §-hoz

Hatályba léptető rendelkezés.