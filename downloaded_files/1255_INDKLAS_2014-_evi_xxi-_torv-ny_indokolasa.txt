2014. évi XXI. törvény indokolása

egyes törvényeknek a Magyarország minisztériumainak felsorolásáról szóló törvénnyel összefüggő módosításáról

-----STARTING---POINT---ALTALANOS--- 

A Magyarország minisztériumainak felsorolásáról szóló törvény meghatározza Magyarország kormányzati koordinációt ellátó minisztériumát és szakpolitikai feladatokat ellátó minisztériumait. A minisztériumot vezető miniszterek közötti feladat- és hatáskörmegosztást a törvény - a Kormány szervezetalakítási szabadságának tiszteletben tartása érdekében - a Kormány eredeti jogalkotói hatáskörben kiadott rendeletében állapítja meg. Az Alkotmánybíróság számos határozatában megerősítette, hogy az Alkotmány rendelkezései szerint a kormányzati struktúra kialakításában a kormányzat nagyfokú szabadsággal rendelkezik. A kormányzati szerkezet és szervezetrendszer meghatározása az országgyűlési választásokon többséget szerzett, a kormányzásért felelős politikai erő jogosítványa. Ennek gyakorlati megvalósítását azonban szinte lehetetlenné teszi, hogy törvényi szinten nyernek rögzítést az egyes miniszterek hatáskörei, illetve szinte minden központi hivatal feladatai, így a legtöbb esetben a kormányzaton belüli szervezeti racionalizáláshoz vagy feladatátcsoportosításhoz törvénymódosítások szükségesek. Mindezekre tekintettel szükséges a megváltozott miniszteri feladat- és hatáskörök tekintetében a jogrendszer törvényi szintjének felülvizsgálata, biztosítva ezzel, hogy a miniszteri feladatköri megjelölések összhangban legyenek, és a jogalkotásra jogosult miniszter egyértelműen - a jogállamiság és a jogbiztonság követelményeit sértő bonyolult jogértelmezés nélkül - megállapítható legyen.

A törvény célja, hogy a Kormány eredeti jogalkotói hatáskörben kiadott rendeletével átkerülő feladat- és hatáskörök tekintetében szükséges törvényi módosításokat átvezesse.

-----STARTING---POINT---RESZLETES---

Az 1-42. alcímhez

1. A kormányzat struktúrájának megváltoztatására vonatkozó törvények az egyes miniszterek megnevezésével kapcsolatban nem változtattak a korábbiakban megteremtett logikai renden.

Az egyes törvényekben tehát továbbra sem a miniszter konkrét megnevezése szerepel, hanem a törvény tartalmán alapuló feladatkör szerinti megjelölés. Ez biztosítja a Kormánynak az Alaptörvény 15. cikk (2) bekezdéséből következő szervezetalakítási szabadságát, vagyis azt, hogy a Kormányt ne kösse külső tényező a szervezetalakítással összefüggő kérdésekben.

2. A törvény 1-42. alcímében szerepel mindazon törvények, törvényerejű rendeletek módosítása, ahol a jogszabályok olyan minisztereket, minisztériumokat jelölnek meg, amelyek tekintetében a korábban meglévő feladat- és hatásköri struktúra módosítására van szükség. Ezek közül számos módosításra a Magyarország minisztériumainak felsorolásáról szóló törvény azon rendelkezésére tekintettel kerül sor, amely a Miniszterelnökséget a kormányzati koordinációt ellátó minisztériumként határozza meg.

A törvény - a miniszterek konkrét megnevezése helyett - a módosítandó jogszabály tartalmának megfelelő feladat- és hatáskör ellátásával érintett minisztert nevesíti, biztosítva ezzel a kormányzati struktúraváltás szabadságát. A feladatkörök megnevezése teljes körben követi a Kormány tagjának feladat- és hatásköréről szóló kormányrendeletben szereplő feladatköri listát.

3. Az Alaptörvény 17. cikk (4) bekezdése alapján a minősített többséget igénylő törvények esetében is lehetőség van arra, hogy minisztérium, miniszter vagy közigazgatási szerv megjelölésére vonatkozó rendelkezést a jelenlévő országgyűlési képviselők több mint felének szavazatával elfogadott törvénnyel módosítsa az Országgyűlés, így a törvény elfogadásához a honvédelemről és a Magyar Honvédségről, valamint a különleges jogrendben bevezethető intézkedésekről szóló 2011. évi LXIII. törvény módosítása tekintetében nem kell a jelen lévő országgyűlési képviselők kétharmadának szavazata.

-----STARTING---POINT---VEGE---

A 43. alcímhez

A törvény ezen szerkezeti egysége a törvény hatálybalépéséhez szükséges rendelkezéseket állapítja meg és utal a törvény sarkalatos rendelkezéseire.