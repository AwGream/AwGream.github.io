2004. évi XLVII. törvény indokolása

a tervező- és szakértő mérnökök, valamint építészek szakmai kamaráiról szóló 1996. évi LVIII. törvény módosításáról

-----STARTING---POINT---ALTALANOS--- 

A módosítások általában adminisztratív jellegűek, melyek a kamara köztestületi feladatait, hatáskörét, szervezetének demokratizmusát, stb. nem befolyásolják, de az eredményes és gazdaságos működéshez szükségesek. A mérnök és építész kamara e törvény alapján folytatott 8 éves tapasztalata rámutatott néhány olyan törvényi szabályozásra, melyek nehezítik a kamara számára, a feladatainak takarékos és hatékony ellátását, különösen: - a költséges, nagy létszámú tag- és küldöttgyűlések többszöri összehívási kötelezettsége, - a kamara feladatait eredményesen ellátó, választott tisztségviselők kötelező lecserélése, - egyes szakmai ellenőrzések lefolytatására vonatkozó nem egyértelmű felhatalmazása. A két kamara fenti témákban kialakított javaslatait tartalmazza a soron kívüli törvénymódosítás, amely a felsorolt témákban történő korszerűsítéseken és pontosításokon túl lehetővé teszi: - a pályakezdő mérnökök jobb szervezhetőségét szakmai gyakorlatuk megszerzésében -, az egyes szakmai ellenőrzések törvényes megalapozottságát, az Európai Unióhoz való csatlakozás után, a külföldi tervezők Magyarországi tevékenységében (engedélyezési és kiviteli tervek kamarai szakmai ellenőrizhetősége)

-----STARTING---POINT---RESZLETES---

Az 1. §-hoz

A hatályos kamarai törvény 3. § (1) bekezdés ba) alpontja már tartalmazza azt a jogot, hogy a területi kamarák az építési engedélyek nyilvántartásába a tervező jogosultságának megállapítása céljából betekinthetnek, illetve a bb) alpont szerint az illetékes hatóságtól tájékoztatást kérhetnek, a bc) alpont szerint szükség esetén pedig az intézkedésre jogosult hatóságnál eljárást kezdeményezhetnek.

A fentebb hivatkozott jogszabályhelyek lehetőséget adnak tehát a szakmai kamaráknak arra, hogy bizonyos esetekben az eljárásokban, illetve az ellenőrzésekben részt vegyenek. A szakmai kamarák részvételét az említett eljárásokban és ellenőrzésekben csak úgy lehet tovább pontosítani, indokolt esetben bővíteni, ha mindez jogszabályban részletesen körülhatárolt módon történik, mert

- törvény szabályozza az iratbetekintése jogot, annak módját és a szerzett információk felhasználhatóságának eseteit és módját is,

- törvény szabályozza az építésügyi hatósági eljárásokban résztvevő szakértés, vélemény-nyilvánítás eseteit,

- jogszabály szabályozza az építésügyi hatósági engedélyezési eljárásokban vizsgálandók tartalmát, körét,

- törvény szabályozza az építésügyi és építésfelügyeleti hatósági eljárásokban résztvevők képesítési (továbbképzési) követelményeit, feladatait, hatáskörét és felelősségét,

- jogszabály szabályozza az építésügyi hatósági eljárásokban véleményt nyilvánítók jogosítványait is stb.

A módosítás hatékonyabban biztosítja a szakmai kamaráknak, hogy feladataikat minél több eszközzel és minél hatékonyabban tudják elvégezni, egyidejűleg az építésügyi- és építésfelügyeleti hatóságok és a szakmai kamarák szorosabb együttműködésére ad lehetőséget.

A 2. §-hoz

A Kamara működtetésének hatékonyságát növeli a változatlan napirendű megismételt taggyűlés összehívására vonatkozó korlátozás enyhítése.

A 3. §-hoz

A Kamara működtetésének hatékonyságát növeli a változatlan napirendű megismételt küldöttgyűlés összehívására vonatkozó korlátozás enyhítése.

A 4. §-hoz

Pontosítani szükséges, hogy a tagozatok hangsúlyozottan csak saját szakterületükön illetékesek, és a területi kamarákhoz hasonlóan rájuk is érvényesek az országos állásfoglalások.

Az 5. §-hoz

A területi és az országos kamarák közel egy időben jöttek létre, vezetőiket nagy többségben újraválasztották. A gyakorlott vezetők és tisztségviselők egyszerre történő cseréje működési nehézségeket is okozhat, a módosítás zökkenő mentesebb személyzeti politikát tesz lehetővé.

A 6. §-hoz

A pályakezdők azonnali felvétele a kamara utánpótlását, a fiatalokkal való kapcsolat biztosítását jobban szolgálja. A kamarai tagsággal nem jár automatikusan a jogosultság. A jogosultsággal még nem rendelkező (kezdő mérnök) kamarai tagot fel lehet készíteni a jogosultsághoz szükséges gyakorlat kellő tartalmú megszerzésére.

A 7. §-hoz

„Sávos” tagdíj a jelenlegi jövedelmi és adó viszonyok mellett nem állapítható meg.

A 8. §-hoz

Az egy évi hátralék után kezdeményezett tagsági viszony megszüntetése több visszaélésre adott lehetőséget.

A 9-10. §-hoz

Elvileg nemcsak az érintett kamarai tag, hanem a tagozat vagy más érintett is fellebbezhet. A törvény megszületése óta az építésügy irányítása többször változott, jelenleg a Belügyminisztérium hatáskörében van. Célszerűbb az a megfogalmazás, hogy az Építész Kamara törvényességi felügyelete az építésügy mindenkori irányítójának feladata.

-----STARTING---POINT---VEGE---

A 11. §-hoz

A törvény 2004. június 5-én lép hatályba.