2010. évi LXII. törvény indokolása

a kisebbségi önkormányzati képviselők számának csökkentése érdekében szükséges törvények módosításáról

-----STARTING---POINT---ALTALANOS--- 

A törvény a települési, területi és országos kisebbségi önkormányzatok képviselőinek létszámát csökkenti. Célja, hogy úgy állapítsa meg a kisebbségi önkormányzati képviselők számát, hogy az egyrészt arányban álljon a helyi önkormányzatok képviselőinek létszámával, másrészt viszont ne kerüljenek veszélybe azok a feladatok és tevékenységek, amelynek ellátására a kisebbségi önkormányzatoknak lehetőségük van. A törvény egymáshoz arányosítja a települési, területi és országos kisebbségi önkormányzatok létszámát úgy, hogy egyúttal tükröződjék az adott helyen élő, magukat nemzetiségekhez tartozóknak valló választópolgárok létszáma is.

-----STARTING---POINT---RESZLETES---

Az 1. §-hoz

A települési kisebbségi önkormányzatok létszámának, a jelöltek állításának, a szavazás és az eredmény megállapításának módját rögzíti.

A területi kisebbségi önkormányzat létszámát, a területi kisebbségi önkormányzati választás megtartásának szabályát, valamint a területi kisebbségi önkormányzat megszűnésének egyes eseteit határozza meg.

Az országos kisebbségi önkormányzati választás megtartását és a megalakításra kerülő országos kisebbségi önkormányzatok létszámát írja elő.

A 2. §-hoz

A nemzeti és etnikai kisebbségek jogairól szóló törvénynek a képviselők létszámának csökkentésével kapcsolatos szükséges rendelkezéseket tartalmazza.

-----STARTING---POINT---VEGE---

A 3. §-hoz

Hatályba léptető, deregulációs rendelkezéseket, valamint technikai módosítást tartalmaz.