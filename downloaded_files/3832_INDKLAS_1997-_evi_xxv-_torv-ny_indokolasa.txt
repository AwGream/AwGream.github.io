1997. évi XXV. törvény indokolása

a Magyar Köztársaság Kormánya és az Osztrák Szövetségi Kormány között a Mörbisch-Siegendorf összekötő út használatáról szóló, Mörbisch-ben, 1995. augusztus 21-én aláírt Egyezmény kihirdetéséről

Indokolás

A Magyar Köztársaság Kormánya és az Osztrák Szövetségi Kormány között a Mörbisch-Siegendorf összekötő út használatáról szóló Egyezményt 1995. augusztus 21-én írták alá.

Az Országgyűlés 26/1996. (IV. 3.) OGY határozatával megerősítette az Egyezményt.

A megerősítésről szóló okiratok kicserélése 1996. április 25-én lezajlott, és az Egyezmény - annak 10. Cikk (1) bekezdésében foglaltakra tekintettel - harminc nappal ezt követően, 1996. május 25-én hatályba lépett.

Az Egyezmény viszonosságot teremt a két fél között az út használatában, könnyítve ezzel a határ két oldalán a kishatárforgalomban résztvevő magyar, osztrák és mindazon harmadik ország állampolgárainak a mozgását, akik a két szerződő fél egyikében sem vízumkötelesek.

A nemzetközi szerződésekkel kapcsolatos eljárásról szóló 1982. évi 27. tvr. 13. § (1) bekezdése alapján az Országgyűlés által megerősített nemzetközi szerződéseket törvénnyel kell kihirdetni.