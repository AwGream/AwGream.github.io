2017. évi CLXXV. törvény indokolása

a Magyar Népköztársaság Kormánya és a Kubai Köztársaság Kormánya között az egészségügyi együttműködés tárgyában Budapesten 1966. június 15. napján aláírt Egyezmény kihirdetéséről szóló 1969. évi 16. törvényerejű rendelet hatályon kívül helyezéséről

-----STARTING---POINT---ALTALANOS---

Általános indokolás

A magyar fél 2012. szeptember 21-én javaslatot tett a kubai fél részére az Egyezmény közös megállapodás útján történő megszüntetésére. Ennek nemzetközi jogi indoka az volt, hogy az Egyezmény alapvető célját képező egészségügyi együttműködés hosszú időn keresztül nem valósult meg, míg a nemzeti jog szerint fennálló indoka az volt, hogy az egészségügyi együttműködésre vonatkozó rendelkezések mellett a Tvr. V. Cikke alapján az egyik szerződő fél átmenetileg a másik egyezményes államban tartózkodó állampolgárai térítésmentes egészségügyi sürgősségi ellátásban részesültek. Ezt - az állampolgárok jogait közvetlenül érintő - a rendelkezést az időközben a magyar jogrendben bekövetkezett változások alapján törvényben és nem állampolgársági, hanem a magyar fél által követett kétoldalú szociális biztonsági egyezményes gyakorlatnak megfelelően biztosítási elven alapuló szabályok mentén lett volna indokolt szabályozni.

A kubai fél - a tényleges magyar szándékoktól eltérően - a magyar fél szóbeli jegyzékét az Egyezmény egyoldalú felmondására irányuló jognyilatkozatként értelmezte. 2015. március 27-én kelt szóbeli jegyzékében a magyar fél tudomásul vette, hogy a Kubai Köztársaság Magyarországnak az Egyezmény közös megszüntetésére irányuló szándékát felmondásnak tekinti, egyben - a jogbiztonság érdekében - rögzítette, hogy az Egyezmény VI. cikke alapján az Egyezmény megszűnése napjának 2014. március 18-át tekinti. Figyelemmel arra, hogy a felek között az Egyezmény megszűntetésére vonatkozó szándékegyezőség létrejött, és az Egyezmény hatálya a nemzetközi jog szabályai szerint megszűnt, az Egyezményt kihirdető Tvr. hatályon kívül helyezése szükséges.

-----STARTING---POINT---RESZLETES---

Részletes indokolás

Az 1. §-hoz

Rendelkezés a hatályvesztésről.

A 2. §-hoz

Hatályba léptető rendelkezés.