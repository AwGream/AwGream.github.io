2003. évi VII. törvény indokolása

a kulturális örökség védelméről szóló 2001. évi LXIV. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

1. A műemléki védelem alatt álló Budapest, II. Pesthidegkút, Klebelsberg-kastély (hrsz: 54281) műemléki környezetében elhelyezkedő 54282/1, 54282/2 és 54283 helyrajzi számú ingatlanok nem műemlékek, tévedésből kerültek a kulturális örökség védelméről szóló 2001. évi LXIV. törvény (a továbbiakban: Kövt.) mellékletébe, jelen módosítással törlésre kerülnek.

2. A Magyar Köztársaság 2000. évi költségvetésének végrehajtásáról szóló 2001. évi LXXV. törvény 40. § (2) bekezdése előírja, hogy a debreceni egyetem templom-épületét a református egyháznak térítésmentesen át kell adni.

Az ingatlan a Kövt. mellékletében 22246 helyrajzi számon szerepel. Az ingatlanmegosztás 2001-2002-ben megtörtént, így a 22246/1 hrsz-ú ingatlan továbbra is a Magyar Állam tulajdonában és a Debreceni Egyetem kezelésében marad, míg a templomot magába foglaló 22246/2 hrsz-ú ingatlan, valamint ehhez a közterület felől kapcsolódó 22246/3 hrsz-ú ingatlan tulajdonjogát - a Kövt. mellékletének módosítása után - az ÁPV Rt. átadja a Magyarországi Református Egyház részére.

3. A komáromi erődrendszer két tagja, a Monostori erőd és az Igmándi erőd korábban is szerepelt a Kövt. mellékletében. Ugyanakkor a Csillag erőd - vélhetően adminisztrációs hiba miatt - nem került fel a jegyzékre. A komáromi erődrendszer magyarországi része, egyedülálló hadtörténeti műemlékegyüttesünk, szerepel a Világörökség várományosi listáján is. Az erődrendszer három eleme elválaszthatatlan együttest alkot, értékeinek kibontakoztatása az egységes kezelés, közcélú hasznosítás során valósítható meg.

4. A Budapest, VIII. Múzeum u. 7. sz. alatti egykori Hadik-palota 1875-ben épült, mai formáját az 1912. évi átalakítás során nyerte. A reprezentatív, iparművészeti igényességű kandallókkal, stukkókkal, tükrökkel díszített belső terek és a térszerkezetek, valamint a díszlépcsőház megőrizték eredeti kialakításukat. Az épület tulajdonjoga a Magyar Honvédelmi Szövetség utódszervezetei javára van bejegyezve, míg az ingatlant 1954 óta a kiemelten közhasznú TIT Budapesti Ismeretterjesztő Társulat használja.

Közérdeknek tekintjük a józsefvárosi palotanegyedben, a Nemzeti Múzeum műemléki környezetében lévő, egyedi műemléki védelem alatt álló ingatlanok értékeinek közkinccsé tételét, az ingatlanok kulturális, illetve oktatási rendeltetéssel történő hasznosítását.

-----STARTING---POINT---VEGE---

A 2. §-hoz

A Kövt. 63. § (4) bekezdés d) pontjának, valamint a 97. § egyes rendelkezéseinek hatályon kívül helyezése a településrendezési eljárási szabályok miatt szükséges. A települések rendezését az illetékes önkormányzat rendelettel szabályozza, a más jogszabályban meghatározott eljárásban a Kulturális Örökségvédelmi Hivatal véleményezi a terveket, a hatályon kívül helyezendő rendelkezésekben szereplő „szakhatósági eljárás” téves.