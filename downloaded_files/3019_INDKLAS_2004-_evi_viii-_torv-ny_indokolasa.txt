2004. évi VIII. törvény indokolása

a kis- és középvállalkozásokról, fejlődésük támogatásáról szóló 1999. évi XCV. törvény módosításáról

-----STARTING---POINT---ALTALANOS--- 

A kis- és középvállalkozások meghatározásánál jelentős szerepet kapnak a tulajdonviszonyok. Az állami részesedés adott mértékének túllépése esetén egy vállalkozás nem minősíthető a törvény szerinti szempontjából kis, vagy közepes vállalkozásnak, ha egyéb tekintetben alapján az lehetne. Ez alól csak abban az esetben van kivétel, ha a vállalkozás tulajdonosai között van - a törvényben meghatározott - intézményi befektető, amely részesedése nem éri el a többségi irányítást biztosító befolyást.

A mezőgazdasági szövetkezetek egy részének esetében a tulajdoni viszonyok rendezése, a működőképesség javítása érdekében hozott korábbi kormányzati intézkedések ösztönző hatására, az állam által végrehajtott üzletrészfelvásárlás miatt olyan mértékű állami részesedés keletkezett, amely elérheti, sőt meghaladhatja a 25%-ot, így a törvény alapján azok nem minősülhetnek kis- és középvállalkozásnak. Az állam által képviselt üzletrésztulajdon azonban nem működik tényleges tulajdonként, nem testesít meg szavazati jogot, az állam nem képviselteti magát a szövetkezetek választott testületeiben sem. Az állami tulajdon csupán átmeneti jellegű, igen fontos kormányzati célkitűzés ezen állami tulajdonrész mielőbbi értékesítése.

Az állam által felvásárolt üzletrésztulajdonnal működő mezőgazdasági szövetkezetek általános szabályozás alóli kivétele többek között azért is indokolt, hogy az Európa terv Agrár-hitel program valamennyi konstrukciójában részt tudjanak venni.

A törvény módosításával az intézményi befektetők között felsorolásra kerül a szövetkezeti üzletrész hasznosítással foglalkozó gazdasági társaság, így a részben állami tulajdonú szövetkezetek kis- és középvállalkozásnak minősülnek.

-----STARTING---POINT---RESZLETES---

-----STARTING---POINT---VEGE---