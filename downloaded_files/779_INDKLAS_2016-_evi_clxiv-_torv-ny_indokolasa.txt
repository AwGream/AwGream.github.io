2016. évi CLXIV. törvény indokolása

egyes törvényeknek a táncművészeti életjáradék bevezetésével összefüggő módosításáról

-----STARTING---POINT---ALTALANOS--- 

A hatályos jogszabályok alapján az előadó-művészek közül jelenleg kizárólag néhány balettművész jogosult hivatásgyakorlásával összefüggő járadék igénybevételére abban az esetben, amennyiben megfelel a törvényben rögzített feltételeknek.

E diszkriminatív helyzet feloldására indokolt a balettművészeti járadék táncművészeti járadékká alakítása, amelynek révén a jogszabályban rögzített feltételeknek megfelelő, táncművészetet főfoglalkozásszerűen folytató művész jogosult lesz a járadékra.

-----STARTING---POINT---RESZLETES---

Az 1-15. §-hoz

Kizárólag technikai jellegű módosítást tartalmaznak.

A 16. §-hoz

A módosítás értelmében a balettművészeti életjáradék alakul át táncművészeti életjáradékká, megadva ezáltal a lehetőséget arra, hogy ne csak a hatályos jogszabályban nevesített négy szervezetnél foglalkoztatott munkavállaló részesülhessen járadékban, hanem további balett- társulatoknál, valamint néptánc együtteseknél foglalkoztatott táncosok is. A jogszabály részletesen szabályozza a járadékra való jogosultság feltételeit úgy, hogy annak igénybevételére vonatkozó részletszabályok kidolgozását a törvény 47. § (1) bekezdés c) pontja alapján a Kormány hatáskörébe utalja.

A 17. §-hoz

Az átmeneti rendelkezések között szabályozza a törvény azt a rendelkezést, amely alapján a balettművészeti életjáradékot 2017. január 1-je után táncművészeti életjáradék néven folyósítják tovább. A törvény alapján táncművészeti életjáradékra 2017. január 1-jét követően jogosult olyan személyek, akik korábban nem részesülhettek a járadékban, 2017. február 28-ig nyújthatják be kérelmüket a nyugdíjfolyósító szervhez, amelynek pozitív elbírálását követően 2017. május 1-jétől lehet táncművészeti járadékot folyósítani.

A 18-21. §-hoz

Kizárólag technikai jellegű módosítást tartalmaznak.

-----STARTING---POINT---VEGE---

A 22. §-hoz

Hatályba léptető rendelkezést tartalmaz.