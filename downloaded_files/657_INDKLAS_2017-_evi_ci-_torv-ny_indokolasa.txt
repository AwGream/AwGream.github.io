2017. évi CI. törvény indokolása

az áruknak TIR-igazolvánnyal történő nemzetközi fuvarozására vonatkozó, Genfben, 1975. november 14-én kelt vámegyezmény módosításának kihirdetéséről

Általános indokolás

A TIR Egyezmény Intéző Bizottsága a 61. ülésén a 2., 6. és a 7. mellékletet érintő módosításokat elfogadta, így az egyezmény 60. cikke alapján azok tekintetében a 2017. január 1-jei hatálybalépésről döntött.

A TIR Egyezmény 6. mellékletének módosítására irányuló javaslat - a 42a. cikkhez fűzött új értelmező rendelkezés bevezetésével - tisztázni fogja az Egyezmény szerződő feleinek kötelezettségét. Meghatározza, hogy a TIR-rendszer működését befolyásoló nemzeti ellenőrző intézkedéseket a TIRExB-nek be kell jelenteni. A TIR Egyezmény 2. és 7. mellékletének módosítására irányuló javaslat a (eltolható tetőponyvával vagy csúszóponyvával ellátott) járművek és konténerek új kialakítását vezeti be a TIR Egyezménybe, míg maximális garanciát kínál a vámigazgatási szervek számára, mivel a TIR-igazolvánnyal fuvarozott árukat vámügyi szempontból biztonságos járművekben vagy konténerekben kell szállítani. Ez a szállítási technika fokozni fogja a közúti szállítás eredményességét és hatékonyságát.

Részletes indokolás

Az 1. §-hoz

Az Egyezmény módosításának törvényi kihirdetéséről rendelkezik.

A 2. §-hoz

Az Egyezmény angol és magyar nyelvű fordításának szövegét tartalmazza.

A 3. §-hoz

A hatályba lépésről rendelkezik.