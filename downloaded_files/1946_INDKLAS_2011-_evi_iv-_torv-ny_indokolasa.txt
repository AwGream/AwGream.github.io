2011. évi IV. törvény indokolása

az Európai Unió és tagállamai, valamint Grúzia közötti közös légtér létrehozásáról szóló megállapodás kihirdetéséről

Általános indokolás

Az Európai Unió és tagállamai, valamint Grúzia közötti közös légtér létrehozásáról szóló megállapodás (A továbbiakban: Megállapodás) aláírásáról és ideiglenes alkalmazásáról szóló határozatot a Tanács és az Európai Unió tagállamainak a Tanács keretében ülésező képviselői 2010. október 15-én fogadták el.

A törvény célja az Európai Unió és tagállamai, valamint Grúzia közötti közös légtér létrehozásáról szóló megállapodás kihirdetése. A kihirdetés törvénnyel történik, miután a megállapodás a nemzetközi szerződésekkel kapcsolatos eljárásról szóló 2005. évi L. törvény 7. §-ának (3) bekezdése értelmében kiemelkedő fontosságú nemzetközi szerződésnek minősül. Az Alkotmány 19. §-a (3) bekezdésének f) pontja alapján a Magyar Köztársaság külkapcsolatai szempontjából kiemelkedő nemzetközi szerződések az Országgyűlés hatáskörébe tartoznak.

A Grúzia és az EU közötti horizontális légiközlekedési megállapodás 2008. február 25-én lépett hatályba.

A közös légtér létrehozásának célja többek között a piaci korlátozások fokozatos megszüntetése, az európai uniós jog meghatározott részével való összhang megteremtése, a külföldi befektetések elősegítése, tisztességes versenykörnyezet kialakítása.

A Megállapodás hatályba lépése kedvezőbb és biztonságosabb feltételeket biztosít a részes országok vonatkozásában megvalósuló légi személy,- és áruforgalom lebonyolításában.

A Megállapodás törvényhozási tárgykört érint, ezért kiemelt fontosságú nemzetközi szerződésnek minősül. A Megállapodás ideiglenes alkalmazására a nemzetközi szerződésekkel kapcsolatos eljárásról szóló 2005. évi L. törvény 11. §-ának (1) bekezdése alapján akkor kerülhet sor, ha a szerződés kötelező hatályának elismerésére felhatalmazást adó szerv a szerződés ideiglenes alkalmazását a kihirdető jogszabályban jóváhagyja.

Részletes indokolás

Az 1. §-hoz

A paragrafus az Európai Unió és tagállamai, valamint Grúzia közötti közös légtér létrehozásáról szóló megállapodás (a továbbiakban: Megállapodás) kötelező hatályának elismerésére vonatkozó rendelkezést tartalmazza.

A 2. §-hoz

A paragrafus a Megállapodás kihirdetéséről rendelkezik.

A 3. §-hoz

A paragrafus a Megállapodás és mellékleteinek hiteles magyar nyelvű szövegét tartalmazza.

1. cikkhez: A cikk fogalom-meghatározást tartalmaz.

2. cikkhez: A cikk azokat a jogokat tartalmazza, melyeket a felek biztosítanak a másik fél számára a másik fél légi fuvarozói által végzett nemzetközi légi fuvarozás tekintetében.

3. cikkhez: A cikk a működési engedélyekről rendelkezik.

4. cikkhez: A cikk a szabályozási döntések kölcsönös elismerését tartalmazza a légi alkalmasság, a tulajdonlás és az ellenőrzés tekintetében.

5. cikkhez: A cikk az engedély elutasításával, visszavonásával, felfüggesztésével vagy korlátozásával kapcsolatos rendelkezéseket tartalmaz.

6. cikkhez: A cikk a befektetésekre vonatkozó rendelkezéseket tartalmazza.

7. cikkhez: A cikk a törvények és rendeletek betartására vonatkozó rendelkezéseket tartalmazza.

8. cikkhez: A cikk a versenykörnyezettel kapcsolatban tartalmaz rendelkezéseket.

9. cikkhez: A cikk a kereskedelmi lehetőségeket rendezi.

10. cikkhez: A cikk a vámokkal és adózással kapcsolatos rendelkezéseket tartalmazza.

11. cikkhez: A cikk a repülőterek, valamint a légiközlekedési létesítmények és szolgáltatások igénybevételével kapcsolatos egyéb terhekre vonatkozó szabályozást tartalmaz.

12. cikkhez: A cikk a díjszabásra vonatkozó rendelkezéseket tartalmazza.

13. cikkhez: A cikk a statisztikákra vonatkozó rendelkezéseket tartalmazza.

14. cikkhez: A cikk a légiközlekedés biztonságával kapcsolatos rendelkezéseket tartalmazza.

15. cikkhez: A cikk a légiközlekedés védelmével kapcsolatos rendelkezéseket tartalmazza.

16. cikkhez: A cikk a légiforgalmi irányítással kapcsolatos rendelkezéseket tartalmazza.

17. cikkhez: A cikk a környezetvédelemmel kapcsolatos rendelkezéseket tartalmazza.

18. cikkhez: A cikk a fogyasztóvédelemmel kapcsolatos rendelkezéseket tartalmazza.

19. cikkhez: A cikk a számítógépes helyfoglalási rendszerekkel kapcsolatos rendelkezéseket tartalmazza.

20. cikkhez: A cikk a szociális szempontokkal kapcsolatos rendelkezéseket tartalmazza.

21. cikkhez: A cikk az értelmezésre és végrehajtásra vonatkozó rendelkezéseket tartalmazza.

22. cikkhez: A cikk vegyes bizottságot állít fel és azzal kapcsolatos rendelkezéseket tartalmaz.

23. cikkhez: A cikk a vitarendezési eljárásra és választottbíráskodásra vonatkozó rendelkezéseket tartalmazza.

24. cikkhez: A cikk a védintézkedésekre vonatkozó rendelkezéseket tartalmazza.

25. cikkhez: A cikk a más megállapodásokkal való kapcsolatot rendezi.

26. cikkhez: A cikk a módosításokra vonatkozó rendelkezéseket tartalmazza.

27. cikkhez: A cikk a megszűnésre vonatkozó rendelkezéseket tartalmazza.

28. cikkhez: A cikk a Megállapodásnak a Nemzetközi Polgári Repülési Szervezetnél és az ENSZ Titkárságánál történő nyilvántartásba vételéről rendelkezik.

29. cikkhez: A cikk a Megállapodás ideiglenes alkalmazására és hatályba lépésére vonatkozó rendelkezéseket tartalmazza.

I. Melléklet: A Melléklet a kölcsönösen elfogadott szolgáltatásokkal és meghatározott útvonalakkal kapcsolatos rendelkezéseket tartalmazza.

II. Melléklet: A Melléklet az átmeneti szabályokat részletezi.

III. Melléklet: A Melléklet a grúz fél által harmonizálni szükséges uniós jogszabályok listáját tartalmazza.

A 4. §-hoz

A hazai eljárási rendnek megfelelően rendelkezni kell a Megállapodás hatálybalépéséig annak ideiglenes alkalmazásáról. A paragrafus a Megállapodás ideiglenes alkalmazásáról rendelkezik.

Az 5. §-hoz

A paragrafus a törvény hatálybalépésével összefüggő és végrehajtásához szükséges rendelkezéseket tartalmazza.