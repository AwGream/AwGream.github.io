2016. évi CLXIX. törvény indokolása

a villamos energiáról szóló 2007. évi LXXXVI. törvény módosításáról

-----STARTING---POINT---ALTALANOS--- 

A villamos energiáról szóló 2007. évi LXXXVI. törvény módosítását a szélerőművek azon hálózatbiztonsági szempontú hátránya indokolja, hogy teljesítményük nagymértékben függ a pillanatnyi időjárástól és ez a teljesítmény-ingadozás csak a hálózaton működő egyéb szabályozható erőművek teljesítményének változtatásával egyenlíthető ki. Emiatt az országos hálózatra rákapcsolható szélerőművek kapacitását szabályozni kell.

A hazai megújuló energiapolitikai célkitűzéseknél lényeges szempontot képvisel továbbá Magyarország természeti adottságainak figyelembevétele. Az energiatermelés korszerűsítése, a természet és táj védelme olyan megoldást igényel, amely hosszútávon biztosítja a szükséges energiatermelést, miközben megőrzi a természeti és táji értékeket, területeket. Ezért a szélerőmű-kapacitások tervezésénél figyelemmel kell lenni ezekre a szempontokra is.

-----STARTING---POINT---RESZLETES---

Az 1. §-hoz

A módosítás az Új termelő kapacitások létesítése alcímen belül külön szakaszt szán a szélerőművekre vonatkozó speciális szabályoknak. Az új rendelkezés a Kormány hatáskörébe rendeli egy adott naptári évben a szélerőművek, illetve szélerőmű parkok építésére és használatbavételére kiadható hatósági engedélyek számának és az engedélyezhető szélerőművek, illetve szélerőmű parkok teljesítményének rendeleti szintű meghatározását. Emellett szélerőművek, illetve szélerőmű parkok nem létesíthetők a világörökségről szóló 2011. évi LXXVII. törvényben meghatározott világörökségi területen és a természet védelméről szóló 1996. évi LIII. törvényben meghatározott védett természeti területen a természeti és táji értékek, területek védelme érdekében.

A módosítás meghatározza továbbá a szabályozási célnak megfelelő szakhatósági eljárási határidőt, valamint azt az időtartamot, amelyet követően a szélerőmű vagy szélerőmű park építésére adott engedély hatályát veszti. A rendelkezés kizárja továbbá a szélerőmű vagy szélerőmű park építésére adott engedély hatályának meghosszabbítását.

A 2. §-hoz

Szövegcserés pontosító rendelkezések.

-----STARTING---POINT---VEGE---

A 3. §-hoz

A hatályba léptető rendelkezést tartalmazza.

A 4. §-hoz

Hatályon kívül helyező rendelkezés.