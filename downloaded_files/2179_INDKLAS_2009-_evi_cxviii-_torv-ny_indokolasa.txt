2009. évi CXVIII. törvény indokolása

a közoktatásról szóló 1993. évi LXXIX. törvény módosításáról

-----STARTING---POINT---ALTALANOS--- 

Az elmúlt években nem egyszer alakult ki konfliktushelyzet a közoktatási intézményekben amiatt, hogy a területére belépő személyek megzavarták az intézményben folyó pedagógiai tevékenységet. A hatályos rendelkezések alapján el lehet járni azokkal szemben, akik az intézményben munkát végeznek, illetve azokkal szemben is, akik az adott intézménybe felvételt nyertek. A törvény ahhoz teremti meg a törvényi kereteket, hogy az intézménnyel közvetlen jogi kapcsolatban nem álló jogi személyekkel szemben is el lehessen járni.

-----STARTING---POINT---RESZLETES---

Az 1. §-hoz

Az elmúlt időszakban sokszor okozott problémát, hogy a közoktatási intézményekbe belépő szülők vagy más rokonok konfliktusba keveredtek a pedagógusokkal, megzavarták az intézmény működését. A törvény ezért lehetővé teszi, hogy az intézményi szervezeti és működési szabályzat kiegészüljön azokkal a rendelkezésekkel, amelyek megtartása kötelező azokra, akik belépnek a közoktatási intézménybe.

A közoktatásról szóló 1993. évi LXXIX. törvény módosítása esetén az egyes szabálysértésekről szóló 218/1999. (XII. 28.) Korm. rendelet közoktatásra vonatkozó szabálysértési tényállásai kiegészülhetnek a következők szerint: „Az a szülő vagy gyám, aki a közoktatási intézmény területén botrányt okoz 150 000 forintig terjedő pénzbírsággal sújtható. Ez a törvényi módosítás tehát alkalmas arra, hogy segítséget nyújtson az iskolai erőszak elleni fellépéshez.

A törvénynek költségvetési kihatása nincsen.

-----STARTING---POINT---VEGE---

A 2. §-hoz

A törvény 2. §-a a hatálybalépéssel kapcsolatos rendelkezéseket állapítja meg.