2012. évi CXL. törvény indokolása

egyes közjogi méltóságok halála esetén járó hozzátartozói nyugellátásokkal összefüggő törvényi rendelkezések módosításáról

-----STARTING---POINT---ALTALANOS--- 

A Kormány működésére és a miniszterelnökre vonatkozó legfontosabb szabályokat az Alaptörvény tartalmazza. A jogalkotó azonban nem kívánta az Alaptörvény szövegét technikai részletszabályokkal terhelni, ezért a Kormány tagja jogállásának részletes szabályait és javadalmazását törvény határozza meg.

A miniszterelnök kiemelkedő jelentőségű közjogi tisztségviselő, így indokolt, hogy az első szabadon választott népképviselet megalakulását követően ezt a tisztséget betöltő személy elhalálozása esetén hozzátartozója kiemelt juttatásokra legyen jogosult, amelyet a törvény részletesen meghatároz.

A hivatalban lévő miniszterelnök elhalálozása esetén hozzátartozói nyugellátásra jogosult hozzátartozójának méltó életfeltételeket, valamint a közéleti részvételt is lehetővé tevő juttatást kell biztosítani.

-----STARTING---POINT---RESZLETES---

Az 1. §-hoz

A nemzetközi gyakorlatnak megfelelően bizonyos kiemelkedő jelentőségű közjogi tisztséget betöltő személyek részére indokolt egyes juttatások biztosítása megbízatásuk megszűnését követően is meghatározott ideig, vagy életük végéig.

A törvény gondoskodik arról, hogy a miniszterelnök halála esetén a rá tekintettel járó hozzátartozói nyugellátás megállapítása szempontjából a miniszterelnököt e tisztség betöltése címén megillető juttatást a hozzátartozói nyugellátás megállapítás a szempontjából az elhunyt jogszerző nyugdíjaként kell figyelembe venni. A törvény ezzel biztosít méltányos hozzátartozói nyugdíjat az elhunyt miniszterelnök hozzátartozóinak.

A szabályozás e jogosultságot csak a hivatali ideje alatt elhunyt miniszterelnök hozzátartozóinak biztosítja, de a demokratikus államberendezkedés korábbi elhunyt miniszterelnökének hozzátartozójára is kiterjeszti a hatályát.

A 2. §-hoz

A volt köztársasági elnök tekintetében a hozzátartozói nyugellátás speciális számítási szabálya már a hatályos jogban is fennáll, a hivatalban lévő köztársasági elnök elhunyta esetére azonban ez az előírás nem vonatkozik. Az indokolatlan megkülönböztetés elkerülése érdekében szükséges a szabályozás kiegészítése.

A 3. §-hoz

Tekintettel a hozzátartozói nyugellátás speciális számítási alapjára, a törvény ezek fedezetének a központi költségvetés általi megtérítését rendeli el.

-----STARTING---POINT---VEGE---

A 4. §-hoz

Az új szabályok a kihirdetésüket követő hónap első napján lépnek hatályba, az e hónapra járó hozzátartozói nyugellátás tekintetében alkalmazandók először.

Az 5. §-hoz

A köztársasági elnökre vonatkozó szabályozás módosítása minősített többséget igényel, ezt a törvény sarkalatossági záradékával is szükséges jelezni.