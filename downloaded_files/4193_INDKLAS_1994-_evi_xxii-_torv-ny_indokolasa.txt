1994. évi XXII. törvény indokolása

a kisvállalkozói garancia alapról szóló 1993. évi XX. törvény módosításáról

-----STARTING---POINT---ALTALANOS--- 

A Kisvállalkozói Garancia Alapról szóló törvény módosítása lehetőséget nyújt arra, hogy bővüljön a kis- és középvállalkozások ösztönzését szolgáló kedvezményes kamatú hitelek köre, javuljanak a pénzintézetek hitelkihelyezési lehetőségei, valamint a felszámolási eljárások befejezése gyorsuljon. A módosítás lehetővé teszi, hogy a hitelkamatokhoz kapcsolódó támogatás folyósítását a jelenlegi szervezeti rendszer keretei között lehessen megoldani, megtakarítva ezzel egy új intézményrendszer létrehozásához szükséges időt és költségeket.

-----STARTING---POINT---RESZLETES---

Az 1. §-hoz

A javaslat 1. §-a módosítja a Kisvállalkozói Garancia Alapról szóló 1993. évi XX. törvény előírásait. Kiegészíti az Alap feladatát, rendeltetését, meghatározza az új feladathoz kapcsolódó bevételi forrásokat, szabályozza az Alapból e célra teljesíthető kiadások körét. A javaslat meghatározza a támogatás folyósításának feltételeit, és az elkülönített nyilvántartási kötelezettségeket.

-----STARTING---POINT---VEGE---

A 2. §-hoz

A javaslat a törvény hatálybalépésének szabályozása mellett tartalmazza a támogatás folyósításához rendelkezésre álló források meghatározását.