1991. évi LXXXVII. törvény indokolása

az állami népességnyilvántartás működésének átmeneti szabályairól

Indokolás

-----STARTING---POINT---ALTALANOS--- 

Az Alkotmánybíróság 15/1991. (IV. 14.) AB határozatával 1991. december 31-ei hatállyal megsemmisítette a néppességnyilvántartásról szóló jogszabályokat. A népességnyilvántartási rendszer korszerűsítése érdekében - figyelemmel az Alkotmánybíróság határozatára is - elkészítettük a polgárok személyi adat és lakcímnyilvántartásáról szóló törvényjavaslatot. Ebben az eddigiektől koncepcionálisan eltérő új rendszer bevezetésére teszünk javaslatot. Nem valószínű azonban, hogy az Országgyűlés az új törvényt olyan időpontban alkotja meg, amely lehetővé teszi az 1992. január 1-jével történő hatályba lépését. Ezért a fenti törvényjavaslat elfogadásáig a népességnyilvántartás további működésének átmeneti szabályozása érdekében válik szükségessé a mellékelt javaslat szerinti törvény megalkotása.

A népességnyilvántartási rendszer 15 év alatt épült ki, jelentős szellemi és anyagi ráfordítással. Mára a rendszer már számítógépen üzemel nemcsak az Állami Népességnyilvántartó Hivatalnál, hanem a Területi Államháztartási és Közigazgatási Információs Szolgálatoknál, a nagyobb településeken és valamennyi fővárosi kerületben. Szolgáltatásain alapulnak többek között az adónyilvántartás és egyéb közigazgatási és igazságszolgáltatási nyilvántartási rendszerek, melyek átállítása hosszabb időt és jelentős anyagi ráfordítást igényel.

A törvényjavaslatban csak azokat a kérdéseket javasoljuk - hangsúlyozottan átmeneti jelleggel - szabályozni, amelyek a népességnyilvántartási eljárás során a személyes adatok védelméhez fűződő alapvető jogok érvényesítését és rendszer további működésének feltételeit biztosítják. Ezért a törvény hatályát csak az új rendszert véglegesen szabályozó törvény hatálybalépéséig szükséges fenntartani.

-----STARTING---POINT---RESZLETES---

-----STARTING---POINT---VEGE---