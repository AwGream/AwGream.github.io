2016. évi LVI. törvény indokolása

az 1956. évi forradalom és szabadságharc utáni leszámolással összefüggő elítélések semmisségének megállapításáról szóló 2000. évi CXXX. törvénynek a semmisség igazolása iránti eljárás hatékonyabb működése érdekében szükséges módosításáról

-----STARTING---POINT---ALTALANOS--- 

Az 1956-os forradalom és szabadságharc leverését követő megtorlás során elkövetett törvénysértések orvoslását célozta a 2000. évi CXXX. törvény, amely semmissé nyilvánította a leszámolást kiszolgáló jogszabályok alkalmazásával meghozott ítéleteket. A semmisség igazolása az arra jogosultak kérelmére történhetett, az így kiadott igazolások száma azonban meg sem közelítette a törvény által semmissé nyilvánított ítéleteket. A szabadságharc hőseinek emléke, a jogtalanul meghurcoltak jó hírnevének és hozzátartozóik kegyeleti jogának védelme egyaránt megköveteli a fenti aránytalanság megszüntetését. A jogállam így szabadulhat meg a politikai bosszúállást végrehajtó ítéletek terhes örökségétől.

Ezáltal teljesülhet maradéktalanul a törvényhozás 2000-ben kinyilvánított akarata s szabadulhat meg a jogállam a politikai bosszúállást végrehajtó elítélések terhes örökségétől. A forradalom és szabadságharc emlékének tisztelete által vezérelve, valamint a megtorlást elszenvedettek iránti kiengesztelés óhajával e nagy nemzeti ünnepünk 60. évfordulójának méltó megünneplése érdekében kerül sor az 1956. évi forradalom és szabadságharc utáni leszámolással összefüggő elítélések semmisségének megállapításáról szóló 2000. évi CXXX. törvény módosítására.

-----STARTING---POINT---RESZLETES---

Az 1. §-hoz

Az 1956. évi forradalom és szabadságharc utáni leszámolással összefüggő elítélések semmisségének megállapításáról szóló 2000. évi CXXX. törvény hatályos szabályozása alapján az ítéletek semmiségéről szóló igazolás az elsőfokú bíróság hatáskörébe tartozik, így ellene fellebbezésnek is van helye. A módosítás révén az eljárás lefolytatására immár a Kúria lesz jogosult, így a döntés ellen további fellebbezésnek nem lesz helye. Az egyfokúvá váló eljárás hatékonyabb, gyorsabb elbírálást tesz lehetővé.

A módosítás a semmisség megállapítására irányuló eljárás kezdeményezésének lehetőségét is szélesebb körben határozza meg a hatályos szabályozáshoz képest. A módosítás értelmében a semmisség igazolása iránti eljárást a terhelt hozzátartozója a terhelt életében is indítványozhatja, nem csak a halála után.

A törvény a folyamatban lévő ügyekre vonatkozó átmeneti rendelkezést tartalmaz a jogbiztonság követelményének érvényesülése érdekében.

-----STARTING---POINT---VEGE---

A 2. §-hoz

A hatályba léptető rendelkezést tartalmazza.