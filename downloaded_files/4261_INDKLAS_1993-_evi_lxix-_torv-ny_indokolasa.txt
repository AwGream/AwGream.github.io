1993. évi LXIX. törvény indokolása

a foglalkoztatás elősegítéséről és a munkanélküliek ellátásáról szóló 1991. évi IV. törvény módosításáról

-----STARTING---POINT---ALTALANOS---

Az 1991. évi IV. törvénynek az előnyugdíj intézménye bevezetésére vonatkozó indokolása szerint ez a járadékfajta az életkoruk szerint a nyugdíjkorhatárhoz közelálló munkanélküliek ellátását szolgálja.

Az eredeti megfogalmazás azonban alkalmatlan a kitűzött cél megvalósítására. Azok ugyanis, akik - például férfiak esetében - az 57. életévük betöltése előtt merítik ki munkanélküli ellátásukat, hiába kaptak legalább hat hónapon át járadékot, hiába töltötték be 57. életévüket, nem mehetnek előnyugdíjba, mert ennek feltétele, hogy a kritikus időpontban a járadékban részesüljenek.

Helyzetüket még kilátástalanabbá teszi, hogy újabb 180 napi járadékhoz csak legalább 2 évi új munkaviszony után juthatnak. Számukra tehát az előnyugdíj intézménye gyakorlatilag nem létezik.

A fogalmazási pontatlanság, amelyet annak idejét a parlament elkövetett, annál több visszatetsző helyzetet fog előidézni, minél többen kerülnek ki a munkanélküli ellátásból ebben a korosztályban. Javaslatunk aktualítása tehát a jövőben erősödik.

Javasoljuk továbbá a „hat hónap” megfogalmazás helyett a 180 napot használni, mert az, aki a törvény szerint 180 napnyi ellátásra jogosult, nem feltétlenül tesz eleget a hat hónapnyi előírásnak, hiszen az általában több mint 180 nap. A kétféle megfogalmazást szinkronba kell tehát hozni.

-----STARTING---POINT---RESZLETES---
-----STARTING---POINT---VEGE---