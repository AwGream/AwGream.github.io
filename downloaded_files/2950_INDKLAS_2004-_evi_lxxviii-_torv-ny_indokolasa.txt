2004. évi LXXVIII. törvény indokolása

a jövedéki adóról és a jövedéki termékek forgalmazásának különös szabályairól szóló 2003. évi CXXVII. törvény módosításáról

-----STARTING---POINT---ALTALANOS--- 

A vendéglátóhelyek napi nyilvántartás-vezetési kötelezettségének bevezetését nem előzte meg széles körű, minden részletre kiterjedő egyeztetés. Így a végrehajtás során számos olyan gyakorlati probléma merült fel, ami indokolttá teszi a hatályos szabályozás módosítását

A 2003. évi CXXVII. törvény 110. §-ának (10) bekezdése úgy rendelkezik, hogy „a vonatkozó jogszabály szerinti vendégtátás üzletkörökben kiadott működési engedéllyel rendelkező, nem jövedéki engedélyes kereskedő az alkoholtermék, a sör, a bor, a pezsgő és a köztes alkoholtermék értékesítéséről az üzlethelyiségben külön nyilvántartást köteles vezetni a vámhatóság által hitelesített nyomtatványon, amely helyett a vámhatóság által jóváhagyott számítógépes nyilvántartás-vezetés is alkalmazható. A nyilvántartásban a beszerzett mennyiséget a beszerzést követően haladéktalanul, az értékesített mennyiséget naponta kell bejegyezni, valamint meg kell állapítani a zárókészletet. A beszerzett mennyiséget szállítónként, és azon belül annak a telephelynek a feltüntetésével kell kimutatni, ahonnan a szállítás történt. A mennyiséget a bontott és a bontatlan palackok, dobozok, kannák, hordók űrtartalom szerinti darabszámának felhintetésével, illetve a kimérő edényben (eszközben) tárolt bort - 20 literes pontossággal - literben feltüntetve kell a nyilvántartásban szerepeltetni.” A 123. § (4) bekezdés szerint „e törvény 110. §-ának (10) bekezdése 2004. augusztus 1-jén lép hatályba.”

Az Idegenforgalmi Bizottság a parlamenti pártok konszenzusa alapján T/10569. szám alatt 2004. június 11-én törvényjavaslatot nyújtott be a fenti rendelkezés hatálybaléptetésének 2005. január 1-ig történő elhalasztására. A hatályba lépés időpontjának elhalasztását elsődlegesen az indokolta, hogy megfelelő idő álljon az érintett vállalkozások részére a végrehajtásra történő felkészüléshez. Ezen túlmenően szükséges számba venni a végrehajtás során várhatóan jelentkező problémákat, így a későbbi időponttal lehetővé válna, hogy az érintett szakmai szervezetekkel együtt ki lehessen dolgozni az ezek megelőzését, illetve kiküszöbölését elősegítő megoldási módozatokat.

Mivel azonban ez a törvényjavaslat a parlamenti szünet előtt nem kerülhetett elfogadásra, ezért időközben, augusztus 1-jén hatályba lépett a vitatott rendelkezés.

A kialakult jogi helyzet megoldása érdekében tehát szükséges volt egy új törvényjavaslatot benyújtani, ami lehetővé teszi, hogy a törvényalkotók kidolgozhassák a legmegfelelőbb, a szakmai szervezetek által is elfogadható megoldásokat a kérdés rendezésére.

-----STARTING---POINT---RESZLETES---

-----STARTING---POINT---VEGE---