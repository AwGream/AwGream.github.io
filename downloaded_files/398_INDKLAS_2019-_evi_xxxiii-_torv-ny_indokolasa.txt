2019. évi XXXIII. törvény indokolása

az Erzsébet-programról szóló 2012. évi CIII. törvény módosításáról

-----STARTING---POINT---ALTALANOS--- 

Az Erzsébet a Kárpát-medencei Gyermekekért Alapítvány (a továbbiakban: Alapítvány) kizárólag ifjúsági és gyermekprogramokban való részvétellel, gyermek- és ifjúsági táborok szervezésével, valamint az ezekhez kapcsolódó szervezési és lebonyolítási teendőkkel kapcsolatos közfeladatokat lát el a központi költségvetésből az Erzsébet-program megvalósításához biztosított támogatás felhasználásával.

A nemzetgazdasági szempontból kiemelt jelentőségű beruházásnak minősített Zánkai, illetve Fonyódligeti Erzsébet-táborok infrastrukturális fejlesztésének, ingatlan-felújításának megvalósítása, valamint az Alapítvány törvényben meghatározott közfeladatának minél hatékonyabb ellátása érdekében ezért a gyermektáborok területének kiegészítéseként az Alapítvány a Magyar Államtól ingyenesen tulajdonba kapja a törvény 1. mellékletében meghatározott helyrajzi számmal rendelkező három ingatlant.

A törvényben szereplő, most átadásra kerülő ingatlanok közül - az állami vagyon alkotmányos védelme szempontból általában megkülönböztetett jelentőséggel bíró közparki besorolására tekintettel - fontos kiemelni a Fonyódligeti Erzsébet-táborhoz kapcsolódó, Fonyód belterületi 10232/15 helyrajzi számú, „kivett közpark” besorolású ingatlant, amely a táborhely 1970-es években történt megnyitása óta folyamatosan a táborozó gyermekek Balatonhoz történő lejutását, strandolását szolgálta a gyermektábor részeként. A közpark - a földrajzi elhelyezkedésén túl - az azt használó nyaraló gyermekek nagy létszáma miatt sem tudott soha a jelenlegi formális ingatlan-nyilvántartási besorolásának megfelelően, valódi közparkként funkcionálni; használatának eddigi módja, funkciója az előterjesztés elfogadása esetén is változatlan marad.

-----STARTING---POINT---RESZLETES---

Az 1. §-hoz

Rendelkezik az alapvetően a gyermektáborok működtetéséhez kapcsolódó két fonyódi és egy zánkai ingatlan tulajdonjogának az Alapítvány részére történő ingyenes tulajdonba adásáról.

Az ingatlanok ingyenes átadása a nemzeti vagyonról szóló 2011. évi CXCVI. törvény (a továbbiakban: Nvt.) 13. § (3) bekezdése és az állami vagyonról szóló 2007. évi CVI. törvény (a továbbiakban: Ávt.) 36. § (1) bekezdése alapján valósul meg [a Kormány határozatával ingyenesen átruházható esetekről szóló Ávt. 36. § (2) bekezdés e) pontja szerinti céllal megegyezően]. A tulajdonjog átadására az Alapítvány, mint közhasznú szervezet számára, az Erzsébet-program szerinti közfeladatainak a jövő nemzedékek érdekeinek és szükségleteinek, valamint a környezet- és természetvédelem szempontjainak szem előtt tartásával történő ellátása céljából kerül sor, amely közfeladat hosszú távú ellátását az Nvt. szerinti elidegenítési tilalom és a juttatási célhoz kötött hasznosítási kötelezettség előírása is biztosítja. Az Alapítvány továbbá - az Nvt. 13. § (2) bekezdésében foglalt előírásra figyelemmel - eleget tesz az átlátható szervezetekre vonatkozó rendelkezéseknek.

A 2. és az 5. §-hoz

Tekintettel az Alaptörvény és az Nvt. rendelkezéseire, a sarkalatossági záradékot tartalmazza.

A 3. §-hoz

Az Alapítvány alapító okiratában meghatározott alapvető célja a Kárpát-medencében élő magyar gyermekek üdültetésével összefüggő feladatok ellátása, így az Erzsébet-program keretében a gyermek- és ifjúsági táborok és azok fejlesztésének zavartalan lebonyolítása érdekében az 1. mellékletben felsorolt ingatlanok ingyenesen az Alapítvány tulajdonába kerülnek.

-----STARTING---POINT---VEGE---

A 4. §-hoz

Hatályba léptető rendelkezés.