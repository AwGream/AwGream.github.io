1993. évi LI. törvény indokolása

a Magyar Köztársaság 1993. évi költségvetéséről szóló 1992. évi LXXX. törvény módosításáról

Az 1993. évi költségvetésről szóló törvény megszüntette a szociális, oktatási-nevelési közfeladatokat főtevékenységként nyújtó gazdálkodó szervezetek normatív állami támogatását.

Így az 1992/93. évi tanévben 1993. január 1-től ezen gazdálkodó szervezetek nem részesülnek állami hozzájárulásban. Ugyanakkor a Szakképzési alapból történő finanszírozásukra jogi szabályozás nem történt.

A kialakult helyzetre átmeneti megoldás a bizottság által benyújtott ezen törvénymódosítás, amely a gazdasági társaságok számára is lehetővé tenné az 1992/93. tanév kezdetétől 1992. december hó végéig folyósított humánpolitikai támogatásnak a jelen tanév végéig való meghosszabbítását.