2016. évi LXXXVII. törvény indokolása

a tőkepiac stabilitásának erősítése érdekében tett egyes kárrendezési intézkedésekről szóló 2015. évi CCXIV. törvény módosításáról

-----STARTING---POINT---ALTALANOS--- 

A Kárrendezési törvényben foglalt jogalkotói cél az volt, hogy a befektetők a befektetési kockázatot megjelenítő önrész viselése mellett hozzájussanak ahhoz - a hozamok levonásával számított - tőkéhez, amit korábban befektettek. A hozam definiálása nagy jelentőséggel bír a pontos összeg kiszámítása szempontjából.

-----STARTING---POINT---RESZLETES---
Az 1. §-hoz

A hozam definíciójának módosítása azért vált szükségessé, mert annak részeként az értékpapírszámlán ténylegesen jóváírt kamat került meghatározásra, és ez bizonyos esetekben magasabb a befektet ő által elért jövedelemnél.

A Quaestor Értékpapír Zrt. által működtetett másodlagos piacon vásárolt kötvények esetén a vételárban a befektető az időarányos kamatot is megfizette, tehát az értékpapírszámlán jóváírt kamat ebben az esetben nem tekinthető teljes összegében a befektetésen elért hozamnak. Erre tekintettel kerül sor a rendelkezés pontosítására.

A 2. §-hoz

Az átmeneti rendelkezéseket tartalmazza. A pontosító rendelkezés a jogosultak számára kedvezőbb és egyértelműbb helyzetet teremt, ezért indokolt a módosításnak a már folyamatban lévő ügyekben történő alkalmazása.

-----STARTING---POINT---VEGE---

A 3. §-hoz

A hatályba léptető rendelkezést tartalmazza.