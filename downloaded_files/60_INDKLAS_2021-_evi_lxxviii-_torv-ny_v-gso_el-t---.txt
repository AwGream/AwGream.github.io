2021. évi LXXVIII. törvény végső előterjesztői indokolása

az állami projektértékelői jogviszonyról, valamint egyes kapcsolódó törvények módosításáról szóló 2016. évi XXXIII. törvény módosításáról

-----STARTING---POINT---ALTALANOS--- 

A törvényjavaslat a következő programozási időszak igényeinek megfelelően az állami projektértékelői rendszer törvényi szintű szabályozásának módosításaira tesz javaslatot. Az Európai Unió pénzügyi alapjaihoz kapcsolódó támogatási kérelmek tartalmi értékelése közfeladat, amelyet az állami projektértékelői jogviszonyban állók látnak el. A tervezett változtatások az európai uniós források továbbá a Helyreállítási és Ellenállóképességi Eszköz gyors és hatékony felhasználását szolgálják az állami projektértékelői rendszer alkalmazási körének bővítése által.

A törvényjavaslat által lehetővé válhat az állami projektértékelői szakértői kapacitások igénybevétele az egyes európai uniós forrásokból megvalósuló közbeszerzések műszaki szempontú ellenőrzésével kapcsolatos feladatok végrehajtásában.

A törvényjavaslat további lehetőséget biztosít arra, hogy az állami fenntartású egészségügyi szolgáltatónál egészségügyi szolgálati jogviszonyban álló személyek is állami projektértékelői jogviszonyt létesíthessenek.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

Tekintettel arra, hogy a szabályozás egyik célja az, hogy az állami projektértékelői rendszer az európai uniós forrásokból, továbbá a Helyreállítási és Ellenállóképességi Eszközből megvalósuló projektek közbeszerzéseinek műszaki szempontú ellenőrzése tekintetében alkalmazható legyen, a törvény alkalmazási köre kiegészül e kritérium szerint.

A szabályozás másik célja lehetőséget biztosít arra, hogy az állami fenntartású egészségügyi szolgáltatónál egészségügyi szolgálati jogviszonyban álló személyek is állami projektértékelői jogviszonyt létesíthessenek, tekintettel arra, hogy az érintett személyek korábban a törvény hatálya alatt álltak.

A 2. §-hoz

Az értékelő fogalma módosításra kerül feladatai változásának függvényében.

A 3. §-hoz

A törvény alkalmazási körének bővülése miatt külön pályázat kerül kiírásra a közbeszerzések műszaki szempontú ellenőrzése tekintetében, ezért a projektértékelői pályázatnak tartalmaznia kell, hogy milyen típusú tevékenység ellátására irányul.

A 4. §-hoz

A 3. §-ban foglaltak szerint a pályázói adatlapnak is tartalmaznia kell, hogy az értékelő melyik típusú tevékenység ellátására kíván jelentkezni.

Az 5. §-hoz

Az ellátandó tevékenység formáját a pályázó jelentkezésének elfogadását követően a vele megkötött keretszerződésnek is tartalmaznia kell. Ennek alapján a keretszerződés fogalmának meghatározása is kiegészítésre kerül.

A 6. §-hoz

A 6. § célja, hogy a munkáltató a pályázó későbbi állami projektértékelői jogviszonya létesítéséhez kérje be - a Kormány rendeletében - előírt iskolai végzettséget igazoló oklevelét, bizonyítványát, illetve a szakmai tapasztalat igazolásának másolati vagy elektronikus példányát a döntés meghozatalának segítése céljából és ne a jogviszony létesítését követő ellenőrzés keretében. Továbbá az állami projektértékelői rendszer kiválasztási folyamatait érintő későbbi ellenőrzéseken történő megfelelés érdekében a dokumentumokat a 7. §-nak megfelelően a munkáltató az operatív programokra irányadó dokumentum-megőrzési kötelezettség leteltéig kezeli.

A 7. §-hoz

A szakértői névsornak az előzőek szerint tartalmaznia kell az értékelő nevén és tématerületén túl azt is, hogy milyen tevékenység keretében vállal szakértői feladatokat, mely hasonlóan a szakértői névsorban feltüntetett többi adathoz, közérdekből nyilvános adatnak minősül.

A 8. §-hoz

Az egyes európai uniós alapokból származó támogatások felhasználásának rendjéről szóló kormányrendelet, valamint a Magyarország Helyreállítási és Ellenállóképességi Terve végrehajtásának alapvető szabályairól és felelős intézményeiről szóló kormányrendelet fogja tartalmazni azon közbeszerzések körét, melyek tekintetében az értékelők elláthatják a közbeszerzések műszaki szempontú ellenőrzését.

A 9. §-hoz

A szabályozás céljának megfelelő pontosításokat tartalmaz.

A 10. §-hoz

A gyakorlati tapasztalatok alapján a tartalmi értékelések mihamarabbi elkészítést korlátozza, hogy az értékelő 3 napig nem kezdheti meg az értékelési munkát. A módosítás célja, hogy az értékelőnek lehetősége legyen már a feladatelrendelést követően megkezdeni a tevékenység elvégzését. A módosítás nem fogja befolyásolni az értékelők teljes feladatra fordítható határidejét.

-----STARTING---POINT---VEGE---

A 11. §-hoz

Hatályba léptető rendelkezés.