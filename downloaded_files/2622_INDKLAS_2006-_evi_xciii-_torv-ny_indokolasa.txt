2006. évi XCIII. törvény indokolása

a légi közlekedésről szóló 1995. évi XCVII. törvény módosításáról

-----STARTING---POINT---ALTALANOS--- 

A HungaroControl Magyar Légiforgalmi Szolgálat (a továbbiakban: HungaroControl) - a magyar légtérben a légiforgalmi szolgáltatások nyújtására kijelölt szervezet -, mint költségvetési szerv megszüntetése és a jogutódként működő gazdasági társaság megalapítása a nemzetközi elvárásoknak megfelelni képes hatékony légiforgalmi szolgáltatói státusz eléréséhez és a jelenlegi magas szolgáltatási színvonal megtartásához szükséges. Ezen elvárásokat az Európai Parlament által elfogadott Egységes Európai Légtér koncepció (Single European Sky - SES), továbbá a Közép-európai Légiforgalmi Rendszerhez (Central-European Air Traffic Services - CEATS) történő csatlakozás érdekében kötött nemzetközi megállapodás határozza meg.

-----STARTING---POINT---RESZLETES---

Az 1. §-hoz

Figyelemmel az államháztartásról szóló 1992. évi XXXVIII. törvény 95. §-ának (2) és (3) bekezdésében foglalt, 2006. augusztus 24-étől hatályos rendelkezésekre, a HungaroControl, mint központi költségvetési szerv megszüntetése és tevékenységének gazdasági társasági formába szervezése céljával gazdasági társaság alapítása érdekében szükséges a légi közlekedésről szóló 1995. évi XCVII. törvény módosítása.

A 2-3. §-hoz

Az ún. privatizációs törvény módosítása a tulajdonosi jogok gyakorlójának megjelölése miatt szükséges. 

-----STARTING---POINT---VEGE---

Az új Zrt. működésének tervezett kezdő időpontja 2007. január 1., ezért ez a módosítás akkor lép hatályba.