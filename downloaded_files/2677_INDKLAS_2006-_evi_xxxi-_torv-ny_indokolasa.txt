2006. évi XXXI. törvény indokolása

a Nemzetközi Büntetőbíróság Statútuma Részes Államainak Első Közgyűlése által, 2002. szeptember 10-én, New Yorkban elfogadott, a Nemzetközi Büntetőbíróság kiváltságairól és mentességeiről szóló Megállapodás kihirdetéséről

-----STARTING---POINT---ALTALANOS---

Általános indokolás

Az állandó Nemzetközi Büntetőbíróság (a továbbiakban: Bíróság) felállításának gondolata már az első világháború után felmerült, a második világháborút követő nürnbergi és tokiói perek adtak újabb lendületet a Bíróság felállítására irányuló törekvéseknek. A Bíróság kérdése a hidegháborús időszak miatt csak 1989-ben került ismét napirendre az ENSZ-ben. Felállításának szükségességét az időközben létrehozott két ad hoc törvényszék, nevezetesen a volt Jugoszlávia területén elkövetett hasonló bűncselekmények büntetésére létrehozott Nemzetközi Törvényszék (1993), valamint a Ruanda területén elkövetett népirtásért és a nemzetközi humanitárius jog egyéb súlyos megsértéséért felelős személyek megbüntetésére létrejött Nemzetközi Büntetőtörvényszék (1994) létrehozásával járó problémák is igazolták. A Közgyűlés 1995-ben Előkészítő Bizottságot hozott létre a Bíróság Statútuma (a továbbiakban: Statútum) kidolgozására.

Magyarország a Nemzetközi Büntetőbíróság létrehozásának aktív támogatója volt, és azt az álláspontot képviselte, hogy a nemzetközi béke és biztonság fenntartása, valamint az emberi jogok védelme érdekében a legsúlyosabb nemzetközi bűncselekmények elkövetőinek egy nemzetközi bírói fórumon történő felelősségre vonása feltétlenül szükséges. A Statútum elfogadása céljából 1998. június 15. és július 17. között ülésezett az ENSZ Diplomáciai Konferenciája Rómában, amelyen a 2124/1998. (V. 6.) Korm. határozat alapján Magyarország küldöttsége is részt vett. A magyar küldöttség a Statútum elfogadása mellett szavazott 127 ország küldöttségével együtt.

A Statútum 1999. január 15-én - a 2296/1998. (XII. 30.) Korm. határozatban megadott felhatalmazás nyomán - magyar részről aláírásra került. A Statútumot az Országgyűlés a 72/2001. (XI. 7.) OGY határozattal megerősítette, a Magyar Köztársaság megerősítő okiratának letétbe helyezése 2001. november 30. napján megtörtént.

A Statútum a 126. Cikk értelmében a hatvanadik állam megerősítő, elfogadó, jóváhagyó vagy csatlakozási okiratának elhelyezése utáni hatvan napot követő hónap első napján lép hatályba. A 60. megerősítő okiratnak az ENSZ Főtitkáránál történő letétbe helyezése 2002. április 11. napján megtörtént; a Statútum így 2002. július 1. napján hatályba lépett.

A Magyar Köztársaság 2001. november 30-tól részes állama a Statútumnak, így kötik az abban foglalt nemzetközi kötelezettségek, függetlenül attól, hogy a Statútum kihirdetéséről (T/4490.), és a kihirdetésével összefüggésben szükséges egyes közjogi tárgyú törvények módosításáról (T/4491.) szóló törvényjavaslatokat még nem fogadta el az Országgyűlés. A Bíróság tisztségviselői, vagy a Bíróság előtt folyó eljárásokban részt vevő személyek tevékenységük ellátása céljából ugyanis az ország területén tartózkodhatnak, vagy átutazhatnak. Magyarország a Statútum részes állama, ezért mindent meg kell tennie annak érdekében, hogy a Bíróság megfelelően működhessen. Ehhez pedig elengedhetetlen, hogy a Bíróság tisztviselői, illetve a Bíróság előtt megjelenési kötelezettséggel rendelkezők Magyarországon is élvezhessék kiváltságaikat és mentességeiket.

2005. október 1-jéig a Statútumot 99 állam ratifikálta. A Részes Államok Közgyűlése eddig három ülést tartott, ezeken elfogadták a Bíróságra vonatkozó alacsonyabb szintű jogi normákat és megválasztották a Bíróság főbb tisztségviselőit. A Bíróság székhelye - Hollandia javaslatára - Hágában van. A Bíróság önálló jogi személyiséggel rendelkező nemzetközi szervezet.

A Bíróság Statútumának hatálybalépése után 2002. szeptember 3-10. között, New Yorkban hívták össze a Részes Államok Első Közgyűlését, amelyen sor került a Nemzetközi Büntetőbíróság kiváltságairól és mentességeiről szóló Megállapodás elfogadására. A Megállapodást Magyarország is aláírta, 62 másik tagállam mellett, a Nemzetközi Büntetőbíróság kiváltságairól és mentességeiről szóló Megállapodás aláírásáról szóló 2340/2002. (XI. 13.) Korm. határozat rendelkezései alapján.

A Megállapodás - annak 35. cikke 1. bekezdése alapján - a tizedik megerősítő okiratnak az ENSZ Főtitkáránál történő letétbe helyezése után 30 nappal lépett hatályba, 2004. július 22-én. Jelenleg 29 részes állama van a Megállapodásnak. Az Európai Unió tagállamai közül 13 tagállam erősítette meg eddig a Megállapodást: Ausztria, Belgium, Ciprus, Dánia, Észtország, Finnország, Franciaország, Németország, Lettország, Litvánia, Szlovákia, Szlovénia és Svédország vált a Megállapodás részes államává.

Tekintettel arra, hogy mind a Részes Államok Közgyűlése, mind az Európai Unió különböző fórumai - különös tekintettel a Tanács Nemzetközi Büntetőbírósággal foglalkozó almunkacsoportja (ICC-COJUR) -, mind pedig a Bírósággal foglalkozó nem kormányzati szervezetek ösztönzik a Megállapodás részesévé válását, Magyarországnak is indokolt a Megállapodás kötelező hatályát elismernie és kihirdetnie, tekintettel a 2340/2002. (XI. 13.) Korm. határozat 2. pontjára, amely kimondja, hogy a Megállapodás aláírása az Országgyűlés által történő utólagos megerősítés fenntartásával történt.

A Megállapodás követi más kiváltságokról és mentességekről szóló egyezmények szerkezetétés tartalmát, ám tekintettel a Bíróságnak a Statútumban részletesen szabályozott tevékenységére, sokkal bővebb szabályozást tartalmaz.

-----STARTING---POINT---RESZLETES---

Részletes indokolás

Az 1. §-hoz

A 2340/2002. (XI. 13.) Korm. határozat 2. pontja kimondja, hogy a Megállapodás aláírása az Országgyűlés által történő utólagos megerősítés fenntartásával történt. Tekintettel arra, hogy időközben a nemzetközi szerződésekkel kapcsolatos eljárásról szóló 1982. évi 27. törvényerejű rendeletet felváltotta ugyanebben a tárgyban a 2005. évi L. törvény, a Megállapodással kapcsolatos eljárás is némileg módosult.

Az új törvény rendelkezései alapján jelen kihirdető törvény tartalmazza a Megállapodás kötelező hatályának elismerésére adott felhatalmazást, amely alapján a köztársasági elnök által kiállításra kerül majd a megerősítő okirat, amelyet az ENSZ Főtitkáránál kell letétbe helyezni.

A 2. §-hoz

A nemzetközi szerződésekkel kapcsolatos eljárásról szóló 2005. évi L. törvény rendelkezési alapján jelen törvény tartalmazza a Megállapodás kihirdetését is, a Megállapodás azonban csak - a törvény 4. §-ában foglaltaknak megfelelően - a megerősítő okirat letétbe helyezését követő 30. napon fog hatályba lépni. A hatálybalépés naptári napját a külügyminiszter annak ismertté válását követően a Magyar Közlönyben haladéktalanul közzétett egyedi határozatával állapítja meg.

A 3. §-hoz

A Bíróság kiváltságai és mentességei:

A Római Statútum 4. cikke alapján a Nemzetközi Büntetőbíróság nemzetközi jogi jogalanyisággal, valamint feladatai elvégzéséhez és céljai megvalósításához szükséges jogképességgel is rendelkezik. Ezt erősíti meg a Megállapodás, amely szó szerint átvette a Statútumban rögzített fordulatot. A Bíróság jogképessége különösen szerződések kötésére, ingó és ingatlan vagyon szerzésére és az azzal való rendelkezésre, valamint peres eljárás indítására terjed ki. A Nemzetközi Büntetőbíróság minden Részes Állam területén olyan kiváltságokkal és mentességekkel rendelkezik, amelyek céljai eléréséhez szükségesek.

A Részes Államok a fentieknek megfelelően alakították ki a Nemzetközi Büntetőbíróság kiváltságairól és mentességeiről szóló Megállapodás tartalmát.

A Megállapodás 3-12. cikke a Bíróság mint nemzetközi szervezet kiváltságiról és mentességeiről rendelkezik. Ezek megegyeznek a nemzetközi szervezetek számára általában megállapított kiváltságokkal és mentességekkel:

A Bíróság helyiségei sérthetetlenek. A Bíróság jogosult a hivatalos célokra használt helyiségeiben, járművein és egyéb szállító eszközein saját zászlajának, jelképének és megjelöléseinek használtára.

A Bíróság, annak vagyona mentes bármilyen eljárás alól, kivéve, ha az adott esetben a Bíróság kifejezetten lemondott a mentességről. A Bíróság vagyona mentes továbbá a kutatás, rekvirálás, lefoglalás, elkobzás, kisajátítás vagy a végrehajtási, igazgatási, bírói vagy jogszabályi kényszer bármilyen formája alól.

A Bíróság irattára, illetve a Bírósághoz tartozó iratok és okiratok sérthetetlenek.

A Bíróság, annak vagyona, bevételei és egyéb más javai, valamint pénzügyi tevékenysége és műveletei mentesek minden közvetlen adó alól, többek között a jövedelemadó, osztalékadó, társasági adó, valamint helyi és regionális hatóságok által kivetett más közvetlen adók alól. A Bíróság azonban nem élvez mentességet olyan adók alól, amelyeket csupán közüzemi szolgáltatások ellenértéke fejében számítanak fel meghatározott díjszabással, a felhasznált szolgáltatások arányában.

A Bíróság minden vám, importadó, behozatali és kiviteli tilalom és korlátozás alól mentes a hivatalos használatára behozott, illetve kivitt áruk és kiadványai tekintetében.

A Bíróság, általános szabályként, nem igényel mentességet olyan közterhek és/vagy adók alól, amelyek megvásárolt ingó és ingatlan dolog, valamint az igénybe vett közüzemi szolgáltatások árában bennefoglaltatnak. Abban az esetben azonban, ha a Bíróság hivatalos használatra nagyobb értékű tulajdont, árut vagy szolgáltatást vásárol, amelyre jelentős mértékű illetéket és/vagy adót számítanak vagy számíthatnak fel, a Részes Államoknak mindent meg kell tenniük annak érdekében, hogy meghozzák a megfelelő adminisztratív intézkedéseket, hogy ezen megfizetendő illeték és/vagy adó alól mentességet biztosítsanak, vagy a már megfizetett illeték és/vagy adó visszatérítésre kerüljön.

Feladatai ellátása során a Bíróság pénzügyi alapokat állíthat fel, bármilyen valutával, valamint arannyal rendelkezhet és bármilyen valutában számlát nyithat, kötvényeket és egyéb más értékpapírokat szerezhet, és bármilyen pénzügyi műveletet végezhet.

A Bíróság hivatalos közlései és levelezése nem vonható ellenőrzés alá. A Bíróság a közlés minden formáját igénybe veheti, beleértve az elektronikus közlést, és joga van kódok és rejtjelek használatára hivatalos közlései és levelezése során. A Bíróság hivatalos közlései és levelezése sérthetetlen.

A Bíróság előtt folyó eljárásokban részt vevő személyek kiváltságai és mentességei:

A Bírák, a Főügyész, az Ügyészek és a Hivatalvezető, Bírósággal összefüggő feladataik ellátása során ugyanazokat a kiváltságokat és mentességeket élvezik, mint a diplomáciai képviseletek vezetői. Ebből következik, hogy ezek a személyek ún. funkcionális mentességet élveznek.

A Bíróság feladatai ellátásához szükséges, hogy az előtte folyó eljárásban részt vevő személyek is bizonyos kiváltságokat és mentességeket élvezzenek. Ennek megfelelően a Megállapodás 13-23. cikke az alábbi személyek kiváltságait és mentességeit elemzi, amelyeket az alábbi táblázat mutat be:

 

 

 

 Kiváltságok és mentességek

 Részes Államok Közgyűlésén és annak szervei ülésein részt vevő állami képviselők

 Helyettes Hivatalvezető, a Főügyész Hivatala és a Hivatal személyi állománya

 Őrizetbe vétel és letartóztatás alóli mentesség

 X

 X

 Cselekedeteikkel, szóbeli, írásbeli tevékenységükkel kapcsolatos mentesség

 X

 X

 Irataik mentessége

 X

 X

 Joguk van kódok és rejtjelek használatához, iratoknak futár útján vagy lepecsételt csomagokban való küldéséhez/fogadásához

 X

 

 A bevándorlási korlátozások, a külföldiekre vonatkozó bejelentési kötelezettségek, valamint a honvédelmi kötelezettség alóli mentesség

 X

 X

 A fizetési eszközökre és azok beváltására vonatkozó rendelkezések tekintetében a könnyítések 

 X

 X

 Személyes poggyászuk mentessége

 X

 X

 Nemzetközi válság idején saját személyük és hazatérésük biztonsága 

 X

 X

 A Bíróság által számukra nyújtott fizetés, javadalmazás és juttatás adómentességet élvez

 

 X

 Vámmentesség

 

 X

 

 

 

 

 

 

 Mentességek és kiváltságok

    Védők

    Tanúk

    Áldozatok

    Szakértők

 Bíróság előtti megjelenési kötele- zettséggel rendelkező egyéb személyek

 Őrizetbe vétel és letartóztatás alóli mentesség

 X

 X

 X

 X

 X

 Cselekedeteikkel, szóbeli, írásbeli tevékenységükkel kapcsolatos mentesség

 X

 X

 X

 X

 X

 Irataik mentessége

 X

 X

 

 X

 

 Iratok küldéséhez/fogadásához való jog

 X

 X

 

 X

 

 A bevándorlási korlátozások, a külföldiekre vonatkozó bejelentési kötelezettségek alóli mentesség

 X

 X

 X

 X

 X

 Könnyítések a fizetési eszközökre és azok beváltására vonatkozó rendelkezések tekintetében 

 X

 X

 

 X

 

 Személyes poggyászuk mentessége

 X

 X

 X

 X

 X

 Nemzetközi válság idején saját személyük biztonsága és hazatérésük 

 X

 X

 

 X

 

Ki kell emelnünk, hogy a fenti kiváltságok és mentességek a kinevezett védőt, a tanúkat, áldozatokat, a szakértőket, valamint a Bíróság előtti megjelenési kötelezettséggel rendelkező személyeket csak tevékenységük ellátásához szükséges mértékben illetik meg, azaz ők is ún. funkcionális mentességet élveznek.

A Bíróság a kinevezett védőt, a tanúkat, áldozatokat, szakértőket és a Bíróság előtti megjelenési kötelezettséggel rendelkező személyeket a Hivatalvezető aláírásával ellátott útiokmánnyal látja el, arra az időtartamra, amely alatt tevékenységüket gyakorolják. Az ilyen útiokmány minden esetben visszavonásra kerül akkor, ha a megbízás az útiokmány lejártának napja előtt szűnik meg. Az útiokmányban megjelölik a kibocsátás okát, valamint az időtartamot, amely alatt az adott személy jelenlétére szükség van.

A 29. cikk szerint a Részes Államok elismerik és elfogadják érvényes útiokmányként az Egyesült Nemzetek, illetve a Bíróság által kiállított útiokmányokat.

A 30. cikk alapján a vízumkérelmek, valamint a be- és kiutazási engedélyek iránti kérelmek intézése során, ahol az szükséges, azon személyeket, akik az Egyesült Nemzetek vagy Bíróság által kiállított útiokmányokkal rendelkeznek, a lehető leggyorsabb és amennyiben lehetséges díjmentes eljárásban kell a Részes Államoknak részesíteniük.

Az Államok és kormányközi szervezetek képviselői azonban nem azért részesülnek kiváltságokban és mentességekben, hogy azok személyes előnyükre szolgáljanak, hanem azért, hogy biztosítva legyen feladataik független ellátása a Közgyűlés, annak kisegítő szervei és a Bíróság munkája érdekében. A Részes Államok megszüntethetik képviselőik kiváltságait és mentességeit minden olyan esetben, amikor megítélésük szerint azok fenntartása akadályozná az igazságszolgáltatást és amikor a megszüntetés megtehető anélkül, hogy sértené azt a célt, amelyért a mentességet biztosították.

A Bírák, a Főügyész, az Ügyészek, a Hivatalvezető, a Helyettes Hivatalvezető, a Főügyész Hivatalának, valamint a Hivatal személyi állományának tagjai, a védők, a tanúk, az áldozatok, a szakértők az igazságszolgáltatás megfelelő menete érdekében biztosított kiváltságokban és mentességekben nem személyes előnyükre részesülnek. Ezeket a kiváltságokat és mentességeket a következők szüntethetik meg:

- A Bírák és a Főügyész tekintetében a Bírák abszolút többségével hozott határozat útján;

- A Hivatalvezető tekintetében az Elnökség;

- Az Ügyészek és az Ügyészi Hivatal alkalmazottai tekintetében a főügyész;

- A Helyettes Hivatalvezető és a Hivatal alkalmazottai tekintetében a Hivatalvezető;

- A 17. cikkben meghatározott alkalmazottak tekintetében a Bíróság adott szervének vezetője, aki a munkáltatói jogokat gyakorolja;

- A Védő és a védelem képviseletét segítő személyek tekintetében az Elnökség;

- A tanúk és áldozatok tekintetében az Elnökség;

- A szakértők tekintetében a Bíróság adott szervének vezetője, aki a munkáltatói jogokat gyakorolja;

- Egyéb személyek tekintetében, akiknek a Bíróság előtt megjelenési kötelezettségük van, az Elnökség.

A 4. §-hoz

A Megállapodás a tizedik megerősítő, elfogadó vagy jóváhagyó okirat Főtitkárnál történt letétbe helyezését követő 30. napon lépett hatályba, 2004. július 22-én.

A Megállapodást a tizedik megerősítő, elfogadó vagy jóváhagyó okirat Főtitkárnál történt letétbe helyezése után megerősítő, elfogadó, jóváhagyó államok vonatkozásában a Megállapodás a megerősítő, elfogadó vagy jóváhagyó okirat letétbe helyezését követő 30. napon lép hatályba. Azaz Magyarország vonatkozásában is a Megállapodás a kötelező hatályát elismerő okiratnak az ENSZ Főtitkáránál történt letétbe helyezése utáni 30. napon fog hatályba lépni.

A jogalkotásról szóló 1987. évi XI. törvény 3. §-ára és a nemzetközi szerződésekkel kapcsolatos eljárásról szóló 2005. évi L. törvény 7. §-ára figyelemmel, a Megállapodás kötelező hatályát törvényben kell elismerni és kihirdetni.

A Megállapodást kihirdető törvény kihirdetése napjától, 2. §-a és 3. §-a azonban csak a letétbe helyezést követő 30. napon fog hatályba lépni. A hatálybalépés naptári napját a külügyminiszter annak ismertté válását követően a Magyar Közlönyben haladéktalanul közzétett egyedi határozatával állapítja meg.