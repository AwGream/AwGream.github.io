2000. évi XC. törvény indokolása

a külügyminiszter feladat- és hatáskörének a külgazdasági feladatokkal történő kiegészítésével összefüggésben szükséges törvénymódosításokról

-----STARTING---POINT---ALTALANOS--- 

A külgazdasági feladatoknak a külügyminiszter feladat- és hatáskörébe való integrálása következtében a gazdasági miniszter részére külgazdasági feladatokat megállapító jogszabályokat felül kellett vizsgálni. E vizsgálat során kiderült, hogy a feladatátcsoportosítással érintett törvények vonatkozásában olyan generális rendelkezés, miszerint a külgazdasági feladatokat megállapító valamennyi jogszabályhelyen a gazdasági miniszter helyett a külügyminisztert kell érteni, nem fogalmazható meg. Ennek oka abban keresendő, hogy a külgazdasági tevékenység irányításával kapcsolatos feladatok átvételére nem teljes körűen került sor, s az egyes jogszabályhelyeken megfogalmazott feladatokhoz eltérő módon kell felelősöket rendelni.

A törvényalkotási lehetőséget megragadva célszerű a még hatályos törvényerejű rendelettel kihirdetett áruszállítási és hasonló tárgyú nemzetközi magánjogi szerződések feltételrendszerét szabályozó, KGST jogi dokumentumokat is hatályon kívül helyezni. Mint ismeretes ennek a joganyagnak a hatályon kívül helyezése ez ideig azért nem történhetett meg, mert a Szovjetunió utódállamainak és a térségben létrejövő más utódállamoknak az áruk nemzetközi adásvételéről szóló Bécsi Egyezményhez való csatlakozása váratott magára, s az ezen államokbeli szerződő féllel kötendő nemzetközi magánjogi szerződést - megfelelő nemzetközi egyezmény hiányában - legfeljebb valamely nemzeti jog uralma alá lehetett volna utalni. A KGST jogi dokumentumok jelentősége azonban a Bécsi Egyezmény részes államai körének bővülésével egyre inkább csökken. Hatályban tartásukat már az a körülmény sem indokolja, hogy még mindig van olyan állam, amelyik nem csatlakozott az említett Konvencióhoz, mivel a szerződő felek - akarati autonómiájukkal élve - érdekeik függvényében, bármely hatályon kívül helyezett KGST jogi dokumentum rendelkezéseit, kereskedelmi szokásként, a jövőben is kiköthetik szerződéseikben.

-----STARTING---POINT---RESZLETES---

-----STARTING---POINT---VEGE---