2019. évi XLI. törvény végső előterjesztői indokolása

az Európai Hírközlési Hivatal (ECO) létrehozásáról szóló egyezmény kihirdetéséről

-----STARTING---POINT---ALTALANOS---

Általános indokolás

Az Európai Hírközlési Hivatal (ECO) létrehozásáról szóló egyezménynek, valamint az ECO jogelőd szervezeteinek Magyarország az Európai Rádiótávközlési Hivatal (ERO) létrehozásáról szóló, Hágában, 1993. június 23. napján kelt Egyezmény és 2002. december 17-én kelt Módosító Okiratának kihirdetéséről szóló 2006. évi XXXIX. törvény rendelkezései alapján 1997 óta folyamatosan tagja.

Az ECO a Postai és Távközlési Igazgatások Európai Értekezlete (CEPT) elektronikus hírközléssel foglalkozó állandó hivatala, amely a posta és az elektronikus hírközlés szakmai, szakértői szervezete, és mint ilyen a CEPT elnöksége és bizottságai számára végez szakmai tanácsadást és adminisztratív feladatokat. Az Egyezmény szerint az ECO részt vesz a hírközlésben felmerülő problémák és ezek megoldási lehetőségeinek azonosításában, s célja az európai hírközlési igazgatások hatékony együttműködésének és a távközlési piac harmonikus fejlődésének segítése.

Az Egyezmény módosítását az ECO Tanácsa 2011. november 23-án, Koppenhágában fogadta el.

A nemzetközi szerződésekkel kapcsolatos eljárásról szóló 2005. évi L. törvény 2. § a) pontja és a 12. § rendelkezései alapján az Egyezmény módosítását törvényben kell kihirdetni.

-----STARTING---POINT---RESZLETES---

Részletes indokolás

Az 1. §-hoz

Tartalmazza az Egyezmény kötelező hatályának elismerésére adott felhatalmazás kijelentését.

A 2. §-hoz

Az Egyezmény szövegét, a nemzetközi szerződésekkel kapcsolatos eljárásról szóló 2005. évi L. törvény 12. §-a alapján, törvénnyel kell kihirdetni.

A 3. §-hoz

Az Egyezmény hiteles angol nyelvű szövegét és annak hivatalos magyar nyelvű fordítását tartalmazza.

A 4. §-hoz

Hatályba léptető rendelkezések.

Az 5. §-hoz

Az Egyezmény végrehajtására az elektronikus hírközlését felelős minisztert jelöli ki.

A 6. §-hoz

A korábbi egyezményt kihirdető törvény hatályon kívül helyezéséről rendelkezik.