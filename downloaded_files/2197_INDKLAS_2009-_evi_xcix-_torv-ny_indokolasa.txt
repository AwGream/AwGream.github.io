2009. évi XCIX. törvény indokolása

a vízgazdálkodásról szóló 1995. évi LVII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

A hatályos szabályozás értelmében a kizárólag energetikai célra használt termálvizet a meghatározott vízadó rétegekbe vissza kell táplálni. A törvény ezen a rendelkezésen enyhít, és hatósági hatáskörbe utalja a visszatáplálás mellőzésének az engedélyezését, a meglévő termelő kutak esetében. A módosítás a geotermikus energia fokozottabb felhasználását eredményezi, amely fosszilis energiát vált ki, így környezetvédelmi előnyökkel jár.

Az engedélyezés törvényi alapfeltétele egyrészt az, hogy a kérelmező 2009. szeptember 30-án jogerős vízjogi üzemeltetési engedéllyel rendelkezzen, másrészt hogy a termálvizet csak olyan mértékben szabad igénybe venni, hogy a vízkivétel és a vízutánpótlás egyensúlya minőségi károsodás nélkül megmaradjon, és teljesüljenek a vizek jó állapotára vonatkozó célkitűzések elérését biztosító követelmények.

A hatósági engedélyezés egyéb, részletes feltételeit a Kormány rendeletben határozza meg.

A 2. §-hoz

A törvény lehetőséget teremt arra, hogy a víz-készletjárulékot a vízhasználó - kizárólag az energetikai célú vízhasználatok után -, legfeljebb e címen által a fizetendő mértékig csökkentse a visszatáplálást biztosító kút kialakításával összefüggésben keletkezett igazolt költségeivel.

-----STARTING---POINT---VEGE---

A 3. §-hoz

Az 1. § rendelkezései 2009. október 23-án, a 2. § rendelkezései 2010. január 1-jén lépnek hatályba.