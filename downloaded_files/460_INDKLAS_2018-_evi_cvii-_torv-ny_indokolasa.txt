2018. évi CVII. törvény indokolása

a sportról szóló 2004. évi I. törvény olimpiai járadékkal összefüggő módosításáról

-----STARTING---POINT---ALTALANOS--- 

Magyarország a modern kori olimpiákon elnyert 168 aranyérmével, 148 ezüstérmével és 170 bronzérmével, valamint a paralimpiákon szerzett 30 aranyérmével, 41 ezüstérmével és 55 bronzérmével az olimpiai és paralimpiai játékok történetének legeredményesebb sportnemzetei közé tartozik, a világelsők között áll az egy főre jutó olimpiai és paralimpiai érmek számát tekintve.

A sportnemzet feladatai közé azonban nemcsak a sportolók kinevelése és felkészítése tartozik, hanem a korábbi győztesek megbecsülése és a példaképek bemutatása is. Az olimpiai járadék és a Nemzet Sportolója cím az elismerés és a megbecsültség egyik legjelentősebb megnyilvánulásai formája sikeres olimpikonjaink felé. A jelenlegi szabályok méltánytalansága, hogy a befektetett energiát és az emberfeletti küzdelmet eltérően értékeli abban az esetben, ha a sportoló már rendelkezik olimpiai éremmel. Magyarország számára minden olimpiai arany-, ezüst- és bronzérem egyenlő súllyal kell, hogy bírjon, függetlenül attól, hogy valaki többszörösen is képes maga mögé utasítani a világ többi versenyzőjét. A törvény ezt az elvet érvényesíti módosítással.

-----STARTING---POINT---RESZLETES---

Az 1. §-hoz

A módosítás célja egyrészt, hogy rendeződjön az 1984 előtti érmes paralimpikonok helyzete, hiszen mindannyian ugyanúgy hazánknak szereztek dicsőséget, ugyanúgy Magyarországnak szereztek érmeket, mint az olimpikonok. Másrészt a kérelemre induló eljárást szabályozó rendelkezéseket pontosítja tekintettel arra, hogy az olimpiai járadék a nyilvántartásban szereplő adatok alapján, hivatalból kerül megállapításra.

A 2. §-hoz

Az ezüst- és bronzérmek után járó járadék összegének módosítása Magyar Paralimpiai Bizottság javaslatán alapul, amelynek indoka egyrészt az, hogy a valamennyi érem alapján számolható járadék arányaiban hátrányosan érinti azokat, akik csak egy ezüst vagy bronzérmet szereztek a sport világeseményeken. További indoka, hogy az ezüstérem után járó életjáradék az országos szintű bruttó nominál átlagkeresetének megfelelő összeg hetven százaléka (az eddigi hatvan százalék helyett), míg a bronzérem után járó annak ötven százaléka lesz (az eddigi negyven százalék helyett), összhangban áll az olimpiai, valamint a világ- és Európa-bajnokságokon szerzett érmek után járó állami jutalom és eredményességi támogatás során lefektetett arányokkal.

A 3. §-hoz

A módosítás értelmében az edző továbbra is jogosult járadékra, de a helyezés utáni összeg 100%-ára (50% helyett). Labdajáték-csapatsportokban és egyéni sportágakban a szövetségi kapitány szintén 100%-os járadékra jogosult.

A 4. §-hoz

Elhagyásra kerül, hogy csak a legjobb helyezés után válik jogosulttá a járadékra a sportoló, az özvegy illetve az edző.

Az 5. §-hoz

A jogosultság és a járadék megállapítása hivatalból, nyilvántartás adatai alapján, közigazgatási hatósági eljárás szabályai alapján történik.

A 6. §-hoz

Elhagyásra került az a rendelkezés, hogy aki Nemzet Sportolója címmel járó életjáradékban részesül, annak olimpiai járadék nem folyósítható.

A 7. §-hoz

Pontosítja a járadék magállapítására irányuló eljárás szabályait.

A 8. §-hoz

Átmeneti rendelkezést tartalmaz.

A 9. §-hoz

Felhatalmazó rendelkezést tartalmaz.

-----STARTING---POINT---VEGE---

A 10. §-hoz

Hatályba léptető rendelkezést tartalmaz.