2012. évi CCII. törvény indokolása

a Budapesti Istvánmező rehabilitációs programja, kiemelten a Budapesti Olimpiai Központ integrált rekonstrukciója program megvalósításával összefüggő egyes törvények módosításáról

-----STARTING---POINT---ALTALANOS--- 

A törvény a sportversenyek lebonyolításában és a hivatásos sportolók felkészülésében kiemelkedő szerepet betöltő; egyes állami tulajdonban lévő sportlétesítményeket fokozott védelemben részesít azáltal, hogy ezeket a sportcélú ingatlanokat nemzetgazdasági szempontból kiemelt jelentőségű nemzeti vagyon körébe sorolja. A törvény ezen nemzetgazdasági szempontból kiemelt jelentőségű nemzeti vagyonban tartandó sportcélú ingatlanok fejlesztését, bővítését kívánja elősegíteni azáltal, hogy lehetővé teszi az ehhez szükséges ingatlanok kisajátítás útján történő megszerzését.

A törvény a budapesti Istvánmező rehabilitációs programja, kiemelten a Budapesti Olimpiai Központ integrált rekonstrukciója (a továbbiakban: beruházás) Kormány által jóváhagyott új megvalósítási koncepciójának megfelelően, a beruházás gyors és zökkenőmentes megvalósítása érdekében szabályozza a beruházás előkészítésének és kivitelezésének egyes kérdéseit. A törvény egyértelművé teszi, hogy a beruházás megvalósítása érdekében megszerzett ingatlanok a Magyar Állam tulajdonába és a Nemzeti Sportközpontok vagyonkezelésébe kerülnek.

-----STARTING---POINT---RESZLETES---

Az 1. §-hoz

A beruházás új koncepciójának megfelelően pontosítja a fejlesztési területen megvalósítandó létesítményeket.

A 2-4. §-hoz

A törvény meghatározza azokat a feladatokat, amelyeket a beruházás előkészítése és kivitelezése során a beruházás építtetőjeként a Nemzeti Sportközpontoknak el kell látnia. A beruházáshoz szükséges ingatlanok megszerzése érdekében megállapítja az ingatlanszerzésre vonatkozó szabályokat. A törvény a beruházás megvalósítása érdekében megszerzett ingatlanok vagyonkezelőjének a Nemzeti Sportközpontokat jelöli ki. A beruházás megvalósításával összefüggésben a törvény alapján a Nemzeti Sportközpontok vagyonkezelésébe kerülő ingatlanok vagyonkezelési szerződésben történő nevesítése érdekében a Nemzeti Sportközpontok és a Magyar Nemzeti Vagyonkezelő Zrt. kötelesek a Nemzeti Sportközpontok hatályos vagyonkezelési szerződésének módosítására.

Az 5. §-hoz

A nemzeti vagyonról szóló törvénynek a nemzetgazdasági szempontból kiemelt jelentőségű nemzeti vagyon körét meghatározó 2. mellékletét kiegészíti a többségében olimpiai központnak minősülő, állami tulajdonban lévő sportcélú ingatlanokkal.

A 6-8. §-hoz

A törvény a hatályos vagyonkezelési szerződésnek és az állami vagyonra vonatkozó jogszabályoknak megfelelően egyértelművé teszi, hogy a Kormány által külön jogszabályban olimpiai központnak minősített ingatlanok vagyonkezelője a Nemzeti Sportközpontok.

A 9-10. §-hoz

A nemzeti vagyonról szóló törvényben nevesített sportcélú ingatlanok bővítésének, fejlesztésének megkönnyítése érdekében a törvény lehetővé teszi az ehhez szükséges ingatlanok tulajdonjogának kisajátítás útján történő megszerzését.

-----STARTING---POINT---VEGE---

A 11-12. §-hoz

A törvény hatálybalépéséhez szükséges rendelkezést állapít meg, és utal az Alaptörvény sarkalatosságra vonatkozó követelményeire.