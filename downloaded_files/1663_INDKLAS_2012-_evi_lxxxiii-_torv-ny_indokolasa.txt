2012. évi LXXXIII. törvény indokolása

a Magyarország 2012. évi központi költségvetéséről szóló 2011. évi CLXXXVIII. törvény módosításáról

Általános indokolás

A törvény elsődleges célja meghatározni a költségvetési törvény módosításával azokat az értékhatárokat, melyekre a nemzeti vagyonról szóló törvény kiutal (versenyeztetés, beszerzés értékhatárai).

A törvény rendezi továbbá a Kormányzati Ellenőrzési Hivatal kapcsán felmerülő egyes kérdéseket.

Részletes indokolás

Az 1. §-hoz

A § rendezi a nemzeti vagyonról szóló 2011. évi CXCVI. törvény 11. § (6) és (16) bekezdésében valamint a 13. § (1) bekezdésében meghatározott értékhatárokat.

A 2. §-hoz

A § rendezi a Kormányzati Ellenőrzési Hivatal kapcsán felmerülő egyes költségvetési kérdéseket.

A 3. §-hoz

A § rendezi a Diákhitel Központ Zrt. vagyonkezelésében álló azon informatikai eszközök és szoftverek sorsát, amelyek jelenleg a Diákhitel Központ Zrt. jogszabályban meghatározott feladatainak ellátását szolgálják, azzal, hogy azokat közfeladat ellátási céllal a Diákhitel Központ Zrt. céljára átadja.

A 4-6. §-hoz

Szövegpontosító, átmeneti és hatályba léptető rendelkezés.