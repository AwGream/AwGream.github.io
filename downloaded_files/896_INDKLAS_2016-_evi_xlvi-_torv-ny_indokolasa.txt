2016. évi XLVI. törvény indokolása

a személyszállítási szolgáltatásokról szóló 2012. évi XLI. törvény módosításáról

-----STARTING---POINT---ALTALANOS--- 

A jelenleg hatályos szabályozás szerint a lassú járművei (pl. településnéző „kisvonat”) történő közúti közlekedési szolgáltatás végzését kizárólag a közúti közlekedési szolgáltatásokról és a közúti járművek üzemben tartásáról szóló 89/1988. (XII. 20.) MT rendelet (a továbbiakban: MT rendelet) szabályozza. Az MT rendelet 2. §-a szerint, ha egy gazdálkodó szervezet személyszállítási szolgáltatást lassú járművel kíván végezni, elegendő csupán bejelentéssel élnie az illetékes közlekedési hatóságnál, és megkezdheti a közúti közlekedési szolgáltató tevékenységét.

A személyszállítási szolgáltatást végző lassú járművek tömeges elterjedése közlekedésbiztonsági és környezetvédelmi szempontból is részletesebb, de a település által a helyi viszonyokhoz igazítható szabályozás kialakítását igényli.

A települési önkormányzat, megfelelő felhatalmazás hiányában, jelenleg nem tud a szolgáltatást nyújtó járművek útvonalára, megállási helyeire, stb. vonatkozó rendelkezéseket alkotni. Tekintettel arra, hogy a települési önkormányzat rendeletalkotási joga szigorú szabályokhoz van kötve, a helyi érdekek szem előtt tartásával szükséges a lassú járművei történő személyszállítási szolgáltatást a személyszállítási szolgáltatásról szóló 2012. évi XLI. törvényben (a továbbiakban: Sztv.) szabályozni.

-----STARTING---POINT---RESZLETES---

Az 1. §-hoz

A törvény kiegészíti az Sztv.-t egy új jármű kategóriával, a különleges személyszállító szolgáltatást nyújtójárművel.

A 2. §-hoz

A törvény új alcímmel egészíti ki az Sztv.-t, amely a különleges személyszállító szolgáltatást nyújtó járművel végzett személyszállítási szolgáltatás keretszabályait állapítja meg.

A törvény - többek között - lehetőséget ad a települési önkormányzatnak arra, hogy a környezet és a lakosság érdekeinek figyelembe vételével, rendeletében állapítsa meg az ilyen szolgáltatást nyújtó jármű környezetvédelmi tulajdonságára, műszaki felszereltségére és külső megjelenésére vonatkozó helyi szabályokat. Lehetősége van továbbá meghatározni a szolgáltatás által igénybe vehető helyi közutakat, valamint a megállóhelyeket. Az előírt feltételek teljesítését a települési önkormányzat vagy az általa megbízott közlekedésszervező ellenőrzi.

A 3. §-hoz

A törvény felhatalmazza a települési önkormányzat képviselő-testületét, hogy rendeletben szabályozza a különleges személyszállító szolgáltatás működési-, valamint e szolgáltatást közvetítő és szervező szolgálat alkalmassági feltételeit.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.