1994. évi L. törvény indokolása

a társadalombiztosítás pénzügyi alapjainak 1994. évi költségvetéséről szóló 1993. évi CXV. törvény módosításáról és a társadalombiztosítás pénzügyi alapjainak 1994. évi működési költségvetéseiről

-----STARTING---POINT---ALTALANOS---

A társadalombiztosítás 1994. évi költségvetésének összeállítása óta eltelt időszakban került sor a közalkalmazottak jogállásáról szóló 1992. évi XXXIII. törvénynek a szociális, egészségügyi, család- és ifjúságvédelmi ágazatban történő végrehajtására.

Az egészségügyben köztudott, hogy ártalom veszéyle közvetlenül és reálisan fennáll mindazon dolgozók esetében, akik beteg emberek testnedveivel, váladékaival stb. munkájuk során rendszeresen, közvetlenül érintkezésbe kerülnek. Ezért indokolt illetménypótlékban részesíteni a teljes körbe beletartozó szakdolgozókat, orvosokat egyaránt. Az 1993. évi CXV. törvény bérpolitikai intézkedéseket tartalmazó előirányzatai e célra nem elégségesek. A teljeskörű végrehajtás fedezetének megteremtését az Egészségbiztosítási Alapon belüli átcsoportosítások, valamint a központi költségvetésből biztosított 5.400 millió Ft biztosítja.

A törvényjavaslat szerint az Országgyűlés az Egészségbiztosítási Alap bevételi előirányzatát - az egészségügy területén 1994-ben végrehajtandó bérintézkedések forrásainak kiegészítésére - megemeli a központi költségvetésből átutalandó 5.400 millió Ft-tal. Így az 1994. évi társadalombiztosítási költségvetés módosított előirányzata 341.801 millió Ft bevételt, és 341.801 millió Ft kiadást tartalmaz.

-----STARTING---POINT---RESZLETES---
-----STARTING---POINT---VEGE---

A törvényjavaslat 3. sz. mellékletében a bevételek és kiadások módosításával kerül sor az Egészségbiztosítási Alap 1994. évi költségvetési mérlege egyenlegének megállapítására.

A törvényjavaslat a társadalombiztosítás összevont költségvetési mérlegében (8. sz. melléklet) „elrendezi” a bevételi és kiadási főösszegek módosulását.

A vérellátás területén 1994. I. félévében kerül bevezetésre az új finanszírozási rendszer a fegyveres erők, a BM által fenntartott intézetek és a vatusegészségügyi szolgáltatások tekintetében is.

Ezen túlmenően a törvényjavaslat lehetővé teszi, hogy a teljesítmény elégtelenségének következtében súlyos veszélyhelyzetbe került intézetek pénzügyi helyreállításához az OEP támogatást biztosítson ez évben, a központi költségvetés XI. Népjóléti Minisztérium fejezet terhére.

A törvényjavaslat rendelkezik azon szöveghelyek hatályon kivül helyezéséről is, amelyek aktualitásukat vesztették.