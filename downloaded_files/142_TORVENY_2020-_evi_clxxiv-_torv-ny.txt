2020. évi CLXXIV. törvény

a halgazdálkodásról és a hal védelméről szóló 2013. évi CII. törvény módosításáról

1. § A halgazdálkodásról és a hal védelméről szóló 2013. évi CII. törvény (a továbbiakban: Hhvtv.) 6. §-a a következő (4) bekezdéssel egészül ki:

„(4) Haltermelési létesítményben termelt hal vagy más hasznos víziállat állománya - a felek eltérő megállapodásának hiányában - a haltermelési létesítmény üzemeltetőjének, ennek hiányában tulajdonosának a tulajdonát képezi.”

2. § A Hhvtv. 13. § (1) bekezdése helyébe a következő rendelkezés lép:

„(1) Halgazdálkodási vízterületről kifogott őshonos halak - a 8. § (1) és (2) bekezdése szerint történő állománymentés és a mesterséges körülmények közötti szaporítási célból fogott halak halgazdálkodási hatóság engedélyével végzett telepítésének, valamint a horgászati célú haltermelés keretében a horgászathoz szükséges halállomány biztosításának kivételével - másik halgazdálkodási vízterületre, illetve haltermelési létesítménybe nem telepíthetők.”

3. § A Hhvtv. 30. §-a a következő (3) bekezdéssel egészül ki:

„(3) Az előhaszonbérletre jogosult vagy jogutódja 5 éven belül nem érvényesíthet újabb előhaszonbérleti jogosultságot, ha vele szemben halgazdálkodási vagy halvédelmi bírság vagy a nyertes pályázatban foglalt vállalások teljesítésének elmaradása következtében a haszonbérleti szerződés megszüntetésére került sor.”

4. § (1) A Hhvtv. 33. § (1) bekezdés b) pontja a következő bc) alponttal egészül ki:

(A halgazdálkodási hatóság a halgazdálkodási jog jogosultjáról és a halgazdálkodási vízterületekről - a nemzeti vagyonnal való felelős gazdálkodás átláthatósága és a nyilvántartott halgazdálkodási vízterületekre vonatkozó előírások érvényre juttatása céljából - nyilvántartást vezet. A nyilvántartás tartalmazza

a halgazdálkodásra jogosult)

„bc) nyilvántartásba vételéről szóló hatósági határozat számát;”

(2) A Hhvtv. 33. § (1) bekezdés c) és d) pontjának helyébe a következő rendelkezés lép:

(A halgazdálkodási hatóság a halgazdálkodási jog jogosultjáról és a halgazdálkodási vízterületekről - a nemzeti vagyonnal való felelős gazdálkodás átláthatósága és a nyilvántartott halgazdálkodási vízterületekre vonatkozó előírások érvényre juttatása céljából - nyilvántartást vezet. A nyilvántartás tartalmazza)

„c) a halgazdálkodási jog haszonbérlet vagy alhaszonbérlet útján történő hasznosítása esetén a haszonbérlet és az alhaszonbérlet időtartamát;

d) a halgazdálkodási vízterület nyilvántartásba vételét megállapító hatósági határozat számát;”

5. § A Hhvtv. 40. §-a a következő (4a) bekezdéssel egészül ki:

„(4a) A turista állami horgászjegyet és a hozzá tartozó fogási naplót a horgászszövetség adja ki.”

6. § (1) A Hhvtv. 42. §-a a következő (6a) bekezdéssel egészül ki:

„(6a) Az állami horgászvizsga-bizonyítvány számát vagy ennek hiányában a horgászvizsga megszerzésének dátumát a horgászszövetség tartja nyilván.”

(2) A Hhvtv. 42. § (7) bekezdése helyébe a következő rendelkezés lép:

„(7) A horgászszövetség elektronikus nyilvántartási rendszerén keresztül az (1) bekezdés szerinti nyilvántartás naprakésszé tétele céljából az állami horgászjegyek, a turista állami horgászjegyek és az állami halászjegyek tekintetében a (2) bekezdés a), e) és f) pontja, valamint a (6a) bekezdés szerinti adatok tekintetében - a halászati engedély kivételével - közvetlen informatikai kapcsolat útján automatikusan valós idejű adatot szolgáltat a halgazdálkodási hatóságnak és biztosítja számára az elektronikus nyilvántartási rendszeréhez való hozzáférést.”

(3) A Hhvtv. 42. §-a a következő (7b) bekezdéssel egészül ki:

„(7b) A (7a) bekezdés szerinti adatok átadása során az eltiltott személy adatai között a horgász azonosító számát is fel kell tüntetni.”

7. § (1) A Hhvtv. 43. §-a a következő (2a) bekezdéssel egészül ki:

„(2a) Attól a személytől, aki egy időben több, a (2) bekezdésben meghatározott halfogásra jogosító okmánnyal rendelkezik, a (2) bekezdésben foglalt esetekben minden okmány visszavonásra kerül.”

(2) A Hhvtv. 43. §-a a következő (6) és (7) bekezdéssel egészül ki:

„(6) Az állami horgászjegy, a turista állami horgászjegy, az állami halászjegy 56. § (7) bekezdés e) pontja szerinti elvételének tényéről a halgazdálkodási hatóság értesíti a horgászszövetséget.

(7) A horgászszövetség az állami halászjegy vagy állami horgászjegy elvételének tényét az eljárás lezárásáig a horgász elektronikus nyilvántartási rendszerében a cselekmény leírása nélkül jelöléssel rögzíti. Az eljárás lezárásáig új okmány az eljárás alá vont személy részére nem adható ki.”

8. § (1) A Hhvtv. 44. § (4) bekezdése helyébe a következő rendelkezés lép:

„(4) A területi jegyen vagy a területi jegy elidegeníthetetlen mellékleteként kiadott helyi horgászrendben, illetve a területi jegyen meghatározott halgazdálkodási vízterületre vonatkozó helyi horgászrendi kivonatban a halgazdálkodásra jogosultnak fel kell tüntetnie a halgazdálkodási tervében a hatóság által elrendelt vagy a halgazdálkodásra jogosult által meghatározott korlátozásokat, amelyek betartása a feljogosított személy számára kötelező. A területi jegy részletes tartalmi követelményeit - ideértve különösen a hatályossági időszakot, horgászati módszereket, személyi feltételeket - az e törvény végrehajtására kiadott rendelet határozza meg.”

(2) A Hhvtv. 44. §-a a következő (5a) bekezdéssel egészül ki:

„(5a) A halgazdálkodásra jogosult a helyi horgászrendben meghatározott szabályokat bizonyítottan megsértőtől a helyi horgászrendben előzetesen meghatározott időtartamra, de legfeljebb öt évre a területi jegy kiadását megtagadhatja.”

9. § A Hhvtv. 45. § (6) bekezdése helyébe a következő rendelkezés lép:

„(6) A halgazdálkodásra jogosult helyi horgászrendjében az (5) bekezdésben meghatározottaktól eltérő, további szigorító korlátozásokat is meghatározhat a hasznosításában lévő halgazdálkodási vízterületre vonatkozóan.”

10. § A Hhvtv. 49. §-a a következő (1a) bekezdéssel egészül ki:

„(1a) A soron következő halgazdálkodási terv, - ha a haszonbérleti szerződés 5 éven belül jár le - a haszonbérleti szerződés érvényességének utolsó napjáig szóló időszakra hagyható jóvá.”

11. § A Hhvtv. 51. § (1) bekezdés helyébe a következő rendelkezés lép:

„(1) A veszélyeztetett hasznosítható őshonos halfajokat a miniszter rendeletben határozza meg. E halfajok hasznosítása a halgazdálkodásért felelős miniszter által vezetett minisztérium honlapján közzétett országos fajmegőrzési tervek figyelembevételével végezhető.”

12. § (1) A Hhvtv. 56. § (1a) bekezdése helyébe a következő rendelkezés lép:

„(1a) A horgászszövetség által foglalkoztatott hivatásos halőr illetékessége a horgászszövetség által hasznosított nyilvántartott halgazdálkodási vízterületen túl a horgászszövetség szervezeti rendszerébe tartozó valamennyi horgászszervezet, a horgászszövetség tagszervezete által foglalkoztatott hivatásos halőr illetékessége a tagszervezet által hasznosított nyilvántartott halgazdálkodási vízterületen túl a tagszervezet szervezeti rendszerébe tartozó valamennyi horgászszervezet által hasznosított nyilvántartott halgazdálkodási vízterületre kiterjed.”

(2) A Hhvtv. 56. §-a következő (4a) és (4b) bekezdéssel egészül ki:

„(4a) A halgazdálkodási hatóság a nyilvántartásából törli azt a halőrt, akivel szemben halvédelmi bírságot szabtak ki, vagy aki a halőri tevékenységre vonatkozó szabályokat megsérti.

(4b) A halgazdálkodási hatóság határozatában meghatározza annak időtartamát, hogy a (4a) bekezdés alapján törölt halőr meddig nem vehető ismételten nyilvántartásba.”

13. § (1) A Hhvtv. 62/C. § (2) bekezdése helyébe a következő rendelkezés lép:

„(2) A vízterületek halállományának, életközösségének fenntartása és védelme, az élőhelynek megfelelő állományi sokszínűség fenntartása és kialakítása érdekében előírt feladatok:

a) az őshonos halfajok állományi védelmének elősegítése,

b) a nem fogható vagy veszélyeztetett, valamint a hasznosítható őshonos halfajok és vad típusú fajták szaporításának támogatása és ösztönzése,

c) az eltűnt őshonos halfajok és vad típusú fajták, halállományok szükség és lehetőség szerinti visszatelepítése,

d) halpusztulás vagy extrém időjárási viszonyok miatt bekövetkezett elháríthatatlan árvizek okozta állományveszteség esetén a vízterületre jellemző őshonos fajok, fajták visszatelepítése, a halpusztulás kárelhárítása,

e) az őshonos halfajok termelésének, azok halgazdálkodási hasznosítás keretében végrehajtott telepítésének mennyiségi, valamint halegészségügyi biztonság és minőség szerinti ösztönzése,

f) a víztest kiszáradásának veszélye esetén az őshonos halfajok és más hasznos víziállatok mentésének elvégzése,

g) az őshonos halállományt veszélyeztető, idegenhonos invazív halfajok és halfogyasztó gerinces állatfajok gyérítése, riasztása,

h) a vízminőség és a vízparti környezet védelmének elősegítése, az ehhez szükséges technikai feltételek biztosítása,

i) a halállománnyal, a vízterületi életközösséggel, élőhellyel, a halegészségüggyel kapcsolatos szaktanácsadási, tervezési, kutatási és fejlesztési feladatok ösztönzése,

j) a horgászszervezetek halgazdálkodási szabályozási, monitorozó- és kontrolltevékenységének fejlesztése, halgazdálkodási terveinek és helyi horgászrendjeinek összehangolása és egységesítése.”

(2) A Hhvtv. 62/C. § (4) bekezdés c)-g) pontja helyébe a következő rendelkezések lépnek:

(A horgászat és horgászturizmus, valamint rekreációs célú halászat fejlesztése érdekében előírt feladatok:)

„c) a gyermek és ifjúsági horgászok oktatásának, nevelésének, a szervezett horgásztáborok, iskolai és horgászszervezeti horgászati szakkörök működtetésének ösztönzése és koordinációja,

d) a horgászsport versenyek általános szabályozása, nyilvántartása, a megrendezés feltételeinek biztosítása, horgászsport versenypályák kialakítása, fejlesztése,

e) a halgazdálkodási jogosultak által ellátott halőrzés fejlesztése, a tevékenység összehangolása, minőségének és technikai feltételeinek fejlesztése,

f) a horgászszervezetek ügyviteli szolgáltatásainak egységesítése, a szolgáltatások nyújtásának és fejlesztésének ösztönzése,

g) a nyilvántartott halgazdálkodási vízterületek telepítési és fogási, horgásznapokra vonatkozó nyilvántartásainak, területi jegy kiadásának egységesítése, elektronizációja és koordinációja,”

(3) A Hhvtv. 62/C. § (4) bekezdése a következő h)-j) ponttal egészül ki:

(A horgászat és horgászturizmus, valamint rekreációs célú halászat fejlesztése érdekében előírt feladatok:)

„h) a horgászturisztikai fejlesztési igények, lehetőségek felkutatása, a fejlesztések ösztönzése, azok összehangolása,

i) a horgászszövetség közfeladatainak ellátását támogató informatikai rendszer kialakítása és üzemeltetése, a közfeladatellátással összefüggésben kapott forrás felhasználásának ellenőrzése a horgászszervezeteknél,

j) a horgászati és horgászturisztikai szolgáltatások értékelési, minőségbiztosítási rendszerének kidolgozása és üzemeltetése.”

(4) A Hhvtv. 62/C. § (5) bekezdése helyébe a következő rendelkezés lép:

„(5) A horgászszövetség a (2)-(3) bekezdésben meghatározott feladatokat az adott állami, vagy a többségi állami tulajdonú vízterületek vonatkozásában és - az e törvényben meghatározott kivételekkel - a halgazdálkodásra jogosultnak, illetve a haltermelési létesítmény üzemeltetőjének hozzájárulása alapján végezheti.”

(5) A Hhvtv. 62/C. §-a a következő (5a) és (5b) bekezdéssel egészül ki:

„(5a) A horgászat és a horgászturizmus összehangolt fejlesztése és a (4) bekezdésben meghatározott közfeladatai ellátása érdekében a horgászszövetség a nyilvántartott halgazdálkodási vízterületeken és azok partjain tervezett fejlesztések esetében az országos és térségi turizmusfejlesztési, környezetvédelmi, vízügyi és más fejlesztési terveket véleményezi, továbbá hallépcső és halátjáró létesítésére vonatkozó vízjogi hatósági eljárásban ügyfélnek minősül.

(5b) A 24. § (2) bekezdése alapján és a (2) bekezdésben meghatározott közfeladatai ellátása érdekében a horgászszövetség a halgazdálkodási terv jóváhagyásával, módosításával kapcsolatos közigazgatási, hatósági eljárásban az általa haszonbérelt állami vagy többségi állami tulajdonban álló nyilvántartott halgazdálkodási vízterületetek esetében ügyfélnek minősül.”

14. § (1) A Hhvtv. 63. § (3) bekezdése a következő z) ponttal egészül ki:

(A központi költségvetésről szóló törvényben, az állami halgazdálkodási feladatok támogatására évente meghatározott forrást a miniszter a következőkre fordítja:)

„z) az állam tulajdonában álló halállomány erősítésére szolgáló eseti haltelepítések támogatása.”

(2) A Hhvtv. 63. § (5) bekezdése helyébe a következő rendelkezés lép:

„(5) A horgászszövetség a (2a) bekezdésben meghatározott bevételét kizárólag a következőkre fordíthatja:

a) a közfeladatai ellátását érintő nyilvántartott halgazdálkodási vízterületeken és vízpartokon a halgazdálkodásra jogosult horgászszervezetek, valamint a horgászati célú halgazdálkodást folytató gazdálkodó szervezet tagjai esetében

aa) az őshonos halfajok, fajták termelésének és telepítésének támogatása, halpusztulás vagy árvizek okozta állományveszteség esetén a kárelhárítás és a visszatelepítés támogatása,

ab) őshonos halállományt veszélyeztető, tájidegen vagy invazív halfajok és halfogyasztó gerinces állatfajok gyérítése, riasztása, az ökológiai célú, szelektív halászat országos, készenléti jellegű biztosítása, a feladatellátás támogatása,

ac) a nem fogható, a védett vagy veszélyeztetett, valamint a hasznosítható őshonos halfajok és vad típusú fajták szaporítása, visszatelepítése,

ad) természetes ívóhelyek, vermelőhelyek megőrzése, rekonstrukciója,

ae) új ívó- és vermelőhelyek kialakítása,

af) természetes partszakaszok megőrzése, helyreállítása,

ag) halgazdálkodási kíméleti területek kialakítása,

ah) halőrzés támogatása, és technikai feltételeinek fejlesztése,

ai) halgazdálkodási vízterület és a vízpart természeti környezetének, állami, önkormányzati vagy horgászszervezeti tulajdonban álló, illetve horgászszervezet által tartósan hasznosított épített környezetének, infrastruktúrájának és szolgáltatásainak fenntartási támogatása, fejlesztése, a vízminőség és a vízparti környezet védelmének, a védelem technikai feltételei biztosításának támogatása,

aj) horgászati célú halgazdálkodási szaktanácsadás igénybevételének támogatása,

ak) halgazdálkodási és halvédelmi, halegészségügyi kutatások és kutatás-fejlesztések támogatása;

b) központi ügyvitele, valamint a tagjának, vagy tagszervezete tagjának minősülő horgászszervezetek esetében

ba) országos horgász utánpótlás-nevelési és oktatási program fenntartása és fejlesztése, ennek keretében horgászati szakkörök és horgásztáborok szervezése, támogatása,

bb) a horgászat és a halak megismertetése, népszerűsítése érdekében tartandó rendezvények és a rendezvények helyszínére történő utaztatás, szervezett látogatás támogatása,

bc) a magyar halételek és halfogyasztás népszerűsítése, az étkezési célú halfeldolgozás helyes technikájának megismertetése érdekében tartott rendezvények és a tudatformálás támogatása,

bd) a horgász versenysport koordinációs és országos sportági szakszövetségi feladatainak ellátása, a versenypályák fenntartása, fejlesztése és létesítése, valamint a szervezett horgászversenyek támogatása,

be) horgászati és halgazdálkodási tárgyú kiadványok, folyóiratok, iskolai és horgászszervezeti horgászati képzési segédanyagok, vizsgaanyagok kiadásának, elkészítésének támogatása,

bf) halat, horgászatot ábrázoló művészeti alkotások létrehozásának támogatása,

bg) halat, horgászatot bemutató gyűjtemények, létesítmények létrehozásának támogatása,

bh) az egységes horgászinformatika és ügyvitel kialakításának, fenntartásának és fejlesztésének, a Magyar Horgászkártya, az állami horgászjegy, a turista állami horgászjegy, az állami halászjegy kiadásának, valamint a horgász nyilvántartásba vétel és az állami horgászvizsga lebonyolításának támogatása,

c) horgászati szolgáltatási, horgászturisztikai célú épületek, létesítmények, a horgászatot támogató infrastruktúra létrehozásának, fejlesztésének, fenntartásának támogatása,

d) nyilvántartott, vagy nyilvántartásba vehető halgazdálkodási vízterület, egyéb földterület vagy ingatlan tulajdonjogának kiemelt halgazdálkodási vagy horgászturisztikai érdekből, adásvételi szerződéssel állami vagy horgászszövetségi tulajdonba történő átruházása, állami tulajdonba történő átruházás esetén a horgászszövetség vagyonkezelési jogának egyidejű biztosítása mellett,

e) a közfeladat-ellátási szerződésben meghatározott egyéb feladatok ellátása.”

(3) A Hhvtv. 63. §-a a következő (6) bekezdéssel egészül ki:

„(6) A horgászszövetség az (5) bekezdés a) és b) pontjában meghatározott, a területi és helyi horgászszervezetek által ellátott feladatok támogatására támogatási rendszert üzemeltet.”

15. § A Hhvtv. 66. § (1) bekezdés a következő i) ponttal egészül ki:

(A halgazdálkodási hatóság halgazdálkodási bírságot szab ki a halgazdálkodásra jogosulttal szemben, ha)

„i) területi jegy helyett olyan okmányt ad ki, amely az e törvény végrehajtására kiadott rendeletben meghatározott kötelező tartalmi elemeket nem, vagy csak részben tartalmazza.”

16. § (1) A Hhvtv. 67. § (1) bekezdés i) pontja helyébe a következő rendelkezés lép:

(A halgazdálkodási hatóság halvédelmi bírságot szab ki)

„i) a horgász regisztráció, a halászati engedély, állami horgászjegy, turista állami horgászjegy, állami halászjegy igénylése, halfogásra jogosító okmány kiváltása során valótlan adatot szolgáltató, illetve a halfogásra jogosító okmány kiváltására nem jogosult személy részére okmányt értékesítő;”

(személlyel szemben.)

(2) A Hhvtv. 67. §-a a következő (1b) és (1c) bekezdéssel egészül ki:

„(1b) A halgazdálkodási hatóság halvédelmi bírságot szab ki azzal a személlyel szemben, aki az idegen és nem honos fajokat haltermelési létesítménybe engedély nélkül telepít.

(1c) A halgazdálkodási hatóság halvédelmi bírságot szab ki azzal a személlyel szemben, aki a halászati engedély birtokában kifogott törzsállomány egyedét kereskedelmi forgalomba hozza.”

17. § A Hhvtv.

a) 2. § 13. pontjában a „gyűjtőfogalmon belül valamely halfaj” szövegrész helyébe a „gyűjtőfogalmon belül valamely halfaj vagy más hasznos víziállat”,

b) 38. § (1) bekezdésében a „vagy ökológiai célú, szelektív halászat végzésére, vagy más hasznos” szövegrész helyébe a „vagy ökológiai célú, szelektív halászat végzésére - beleértve a mesterséges szaporításra alkalmas törzsállomány befogását is -, vagy más hasznos”,

c) 40. § (7) bekezdésében az „azon” szövegrész helyébe az „a súlyos fogyatékosság minősítésének és felülvizsgálatának, valamint a fogyatékossági támogatás folyósításának szabályairól szóló kormányrendelet szerint súlyos fogyatékosnak minősülő”,

d) 40. § (8) bekezdésében az „Az állami horgászjegy, a turista állami horgászjegy” szövegrész helyébe az „Az állami horgászvizsga bizonyítvány, az állami horgászjegy, a turista állami horgászjegy”,

e) 41. § (2) bekezdés d) pontjában az „az állapotát igazoló” szövegrész helyébe az „a súlyos fogyatékosság minősítésének és felülvizsgálatának, valamint a fogyatékossági támogatás folyósításának szabályairól szóló kormányrendelet szerint súlyos fogyatékosnak minősülő, állapotát igazoló”,

f) 41. § (2) bekezdés e) pontjában az „a vak” szövegrész helyébe az „a súlyos fogyatékosság minősítésének és felülvizsgálatának, valamint a fogyatékossági támogatás folyósításának szabályairól szóló kormányrendelet szerint súlyos fogyatékosnak minősülő, állapotát igazoló okmányokat benyújtó vak”,

g) 42. § (4) bekezdésében a „szervek” szövegrész helyébe a „halgazdálkodási hatóságok”,

h) 43. § (2) bekezdés a) pontjában a „10 napon belül” szövegrész helyébe az „a helyszíni ellenőrzést követő 10 napon belül”,

i) 43. § (2) bekezdés b) pontjában a „halvédelmi bírságot” szövegrész helyébe a „halvédelmi bírságot vagy más hatóság által megállapított, a hal fogására irányuló tevékenységgel kapcsolatosan megállapított szankciót”,

j) 43. § (3) bekezdésében a „halvédelmi bírságot kiszabó” szövegrész helyébe a „halvédelmi bírságot vagy eltiltást megállapító”,

k) 44. § (1) bekezdésében a „vagy halászati” szövegrész helyébe a „vagy rekreációs halászati”,

l) 46. § (4) bekezdés g) pontjában a „sorhoroggal, csapóhoroggal” szövegrész helyébe a „sorhoroggal, fenékhoroggal, csapóhoroggal”,

m) 47. § (2) bekezdés b) pontjában az „anyahalak” szövegrész helyébe a „törzsállomány”,

n) 49. § (2) bekezdésében a „bekövetkezett változás” szövegrész helyébe a „bekövetkezett jelentős változás”,

o) 56/A. § (1) bekezdésében az „az 56. § (7) bekezdés f) pontja szerinti tevékenysége” szövegrész helyébe az „az 56. § (7) bekezdés szerinti tevékenysége”,

p) 65. § h) pontjában a „halfogásra alkalmas” szövegrész helyébe a „halfogásra alkalmas vagy halfogási célt szolgáló”,

q) 67. § (3) bekezdésében az „ötszázezer” szövegrész helyébe a „kettőmillió”,

r) 72. § (1) bekezdés 23. pontjában az „országos rendjét” szövegrész helyébe az „országos szabályait”,

s) 72. § (1) bekezdés 27. pontjában a „kezelési tervek tartalmi” szövegrész helyébe a „tervek szerkezetét, kötelező és ajánlott tartalmi”

szöveg lép.

18. § Hatályát veszti a Hhvtv.

a) 31. § (1) bekezdés c) pontja;

b) 42. § (2) bekezdés c) pontja;

c) 49. § (3) bekezdés c), i), k) pontja;

d) 49. § (3) bekezdés h) pontjában a „vonatkozásában az e törvény végrehajtására kiadott rendeletben megállapított, illetve az államot megillető halgazdálkodási jog haszonbérleti jogviszony keretében történő átengedésére irányuló pályázatban vagy szerződésben a kötelezőn felül vállalt” szövegrész;

e) 57. § (2) bekezdés b) pontjában az „és az igazolvánnyal azonos sorszámú szolgálati naplóval” szövegrész;

f) 62/C. § (1) bekezdés a) pontjában az „állami, vagy a többségi állami tulajdonú,” szövegrész;

g) 72. § (1) bekezdés 8. pontja.

-----STARTING---POINT---VEGE---

19. § (1) Ez a törvény - a (2) bekezdésben foglalt kivétellel - 2021. január 1-jén lép hatályba.

(2) A 15. §, a 16. §, valamint a 17. § q) pontja 2021. február 1-jén lép hatályba.

20. § A 3. § és 18. § a) pontja az Alaptörvény 38. cikk (1) bekezdése alapján sarkalatosnak minősül.

21. § Ez a törvény a természetes élőhelyek, valamint a vadon élő állatok és növények védelméről szóló, 1992. május 21-i 92/43/EGK tanácsi irányelv 15. cikkének és VI. mellékletének való megfelelést szolgálja.