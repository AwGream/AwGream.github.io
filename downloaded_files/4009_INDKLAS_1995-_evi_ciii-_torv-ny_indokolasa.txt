1995. évi CIII. törvény indokolása

a helyi önkormányzatok címzett és céltámogatási rendszeréről szóló 1992. évi LXXXIX. törvény módosításáról

INDOKOLÁS

-----STARTING---POINT---ALTALANOS--- 

A helyi önkormányzatok címzett és céltámogatási rendszeréről szóló 1992. évi LXXXIX. törvény értelmében az önkormányzatok 1995. március 16-ától bejelenthetik 1997. évre céltámogatási igényeiket. Ehhez - a Javaslat mellékletében megjelenő - érvényes támogatási listára van szükség.

A folyamatban lévő államháztartási és közigazgatási reform keretében az önkormányzati rendszert várhatóan érintő változtatások - amelyek hatása a céltámogatások további alakulására még teljességgel nem ismeretes - indokolják, hogy a támogatható célok meghatározása csak egy évre történjen meg. A gazdasági stabilizációs programot is figyelembe véve az indokolt szűkítések következtében az 1997. évben támogatható célok közé csak a legsürgetőbb és halaszthatatlan célok javasolhatók. Ezek a következők:

A Magyar Köztársaság Kormányának programja 1994-1998. évekre a támogatási célok közül elsőbbséget ad a szennyvízcsatorna-hálózat és tisztítómű programnak, illetve az ivóvízbázis védelemnek még abban az esetben is, ha kiszorító hatása van más célokra. Ennek megfelelően a környezetvédelmi szempontból is rendkívüli jelentőségű szennyvízelvezetés és -tisztítás első helyen szerepel a javasolt célok között.

Az életveszélyessé vált általános iskolai tanterem kiváltása közvetlen balesetveszélyt hárít el, így a tanulók testi épségét védi és biztosítja a tankötelezettség teljesíthetőségét.

A működő kórházak és szakrendelők gép, műszer beszerzésének támogatása - összhangban a kormányprogrammal, amely szerint ugyancsak elsőbbséget kell kapnia a drámai egészségromlás megállításának - elengedhetetlenül szükséges a műszerpark cseréjéhez és fejlesztéséhez az egészségügyi ellátás színvonalának szinten tartása, illetve javítása céljából.

Az országban keletkező óriási mennyiségű települési szilárd hulladék döntő többsége - annak is jelentős része illegális - lerakásra kerül, mivel nincs megfelelő számú kommunális égetőmű. A nagyszámú, környezetvédelmi követelményeknek nem megfelelő lerakóhely üzemeltetése komoly veszélyt jelent a környezetre, annak elszennyeződését okozza és így ártalmas az emberi egészségre. Ezért feltétlenül szükség van - a környezetvédelmi és műszaki szempontból egyaránt megfelelő - települési szilárd hulladék lerakók építésének támogatására.

-----STARTING---POINT---RESZLETES---

-----STARTING---POINT---VEGE---