2011. évi XIII. törvény indokolása

a nyugdíjreform és adósságcsökkentő alappal, valamint a szabad nyugdíjpénztár-választás lebonyolításával összefüggő törvények módosításáról

-----STARTING---POINT---ALTALANOS--- 

A törvény célja a - összhangban az Országgyűlés által már megteremtett nyugdíjpénztár-választás szabadságával, valamint a Nemzeti Együttműködés Programjában foglalt célkitűzésekkel - nyugdíjasok vagyonának, eddigi magánnyugdíj-pénztári befizetéseinek védelme, melynek fontos eszközeként megteremti a jogszabályi lehetőséget az állam számára a magán-nyugdíjpénztári vagyon kezelésének ellen őrzésére és átvilágítására.

-----STARTING---POINT---RESZLETES---

Az 1-3. §-hoz

A törvény annak lehetőségét kívánja megteremteni, hogy a Nyugdíjreform és Adósságcsökkentő Alapról, és a szabad nyugdíjpénztár-választás lebonyolításával összefüggő egyes törvénymódosításokról szóló 2010. évi CLIV. törvény alapján a társadalombiztosítási rendszerbe visszalépő magánnyugdíjpénztári tagok portfólióját képező eszközök átadásának kormányzati ellenőrzése megvalósulhasson.

Az Alap részére átadandó eszközök, valamint az eszközkezelés ellenőrzése elengedhetetlen feltétele az eszközök átadásának maradéktalan teljesüléséhez. Az ellenőrzés biztosítja, hogy a pénztárakból átlépő természetes személyek jogai a bonyolult és önmagában is kockázatos átadási folyamat során nem sérülnek.

A módosítás eredményeképpen az ütemezett visszaléptetés és vagyonátadás helyett egy egylépcsős eljárás kerül bevezetésre. A módosítás biztosítja azt, hogy valamennyi tagra azonos fordulónapra történhessen az elszámolás és a követelések értékének megállapítása. Az ütemezett visszaléptetés esetén az egyes tagokkal való elszámolás eltérő fordulónapokra történne, és így a tagok különböző ideig viselnének befektetési kockázatokat. A módosításban szereplő megoldás előnye, hogy a tagok számára az egyenlő bánásmódot teljes egészében biztosítja, és így a tagi követelés megállapítását nem befolyásolja a visszaléptetés ütemezése és a befektetési környezet esetleges változása.

A módosítás rendezi a függő tételek kérdését is azzal, hogy azok fedezetét is át kell adnia Nyugdíjreform és Adósságcsökkentő Alapnak a visszalépő tagok követelésével egyidejűleg.

Az egységes eljárás és határidő biztosítja a vagyonátadás gyors, egyszer ű és költséghatékony lebonyolítását.

Az új eljárás alapján a magánnyugdíjpénztárak a vagyonátadást követően végzik a visszalépő tagi kifizetések számítását, és azok sorsának a tagi nyilatkozatoknak megfelelő kezelését. A rendelkezés erre rögzített határidőt tartalmaz, amely mind a tagok, mind pedig a pénztárak számára egyszerűen követhetővé és áttekinthetővé teszi a folyamatot. A szabályozás ennek megfelelően tartalmazza a Nyugdíjreform és Adósságcsökkentő Alapból való visszaigénylésre vonatkozó rendelkezést mind a visszalépő tagi kifizetésekre, mind pedig a függő tételek kezelésére.

A Nyugdíjreform és Adósságcsökkentő Alaphoz kerülő állampapírok bevonása érdekében a rendelkezik az állampapírok ingyenes átadásáról. Tekintettel arra, hogy a visszalépők vagyonának felhasználása rendhagyó a magyar költségvetési rendszerben, meg kell határozni az Állam és az Alap közötti ügyletek költségvetési elszámolásának módját is.

Az átlátható elszámolási rend kialakításához az államadósság változásának tételeit a törvény kiegészíti a Nyugdíjreform és Adósságcsökkentő Alaptól ingyenesen kapott állampapírok bevonásával. Szükséges továbbá kiegészíteni a kincstári pénzforgalmi számlavezetők körét a Nyugdíjreform és Adósságcsökkentő Alappal annak érdekében, hogy a kincstári pénzforgalom bonyolításának és elszámolásának szabályai érvényesüljenek.

Figyelemmel arra, hogy az ÁKK Zrt. tevékenysége jelentősen kiegészült az államadósság - kezelési tevékenységen túli feladatokkal (például a Nyugdíjreform és Adósságcsökkentő Alapról szóló törvényi rendelkezések megalkotásával), a szabályozásban is célszerű élesen szétválasztani a társaság államadósság-kezelési jellegű és egyéb tevékenységét. Az egyéb tevékenységek végzésére való felhatalmazás indoka az, hogy az ÁKK Zrt. szervezete és tapasztalata teszi alkalmassá arra, hogy költséghatékony módon lássa el az érintett feladatok koordinált végrehajtását, így ezáltal az államháztartás szélesebb körében érhető el megtakarítás.

A felhatalmazás alapján az ÁKK Zrt. által végezhető tevékenységek mögöttes szabályait a befektetési vállalkozásokról és az árutőzsdei szolgáltatókról, valamint az általuk végezhető tevékenységek szabályairól szóló 2007. évi CXXXVIII. törvény jelenti továbbra is, amelyet az abban meghatározott kivételekkel kell alkalmazni a társaság adósság-kezelésen kívüli tevékenységére. A szabályozásban szereplő további új rendelkezések az államadósságkezelés keretében felmerülő ügyletek tekintetében az állam képviseletére és az adósságkezelési ügyletek elszámolására vonatkozóan adnak egyértelmű normát.

A 4-8. §-hoz

Az ellenőrzés eredményes végrehajtása érdekében a kormányzati ellen őrzési szerv számára szükséges különböző - jogszabályban meghatározott - titkok, így különösen a pénztártitok és az üzleti titok, valamint a banktitok és az értékpapírtitok megismerése.

Tekintettel arra, hogy a fent megjelölt titokfajták és a pénztártagok személyes adatainak megismerése a jelen törvényben meghatározott közérdekű feladat teljesítéséhez kapcsolódik, és az adatátvevő törvényi kötelezettségének ellátásához szükséges, továbbá az adatok felhasználása az ellenőrzés mértékéig célhoz kötött, a törvénymódosítás a személyes adatok védelméről és a közérdekű adatok nyilvánosságáról szóló 1992. évi LXIII. törvény 5. § (1) és (4) bekezdéseiben foglalt rendelkezésekkel összhangban van.

A 9. §-hoz

A Pénzügyi Szervezetek Állami Felügyeletéről szóló 2010. évi CLVIII. törvény módosítása szükséges annak érdekében, hogy a PSZÁF jogszabályi felhatalmazást kapjon a rendelkezésére álló és a kormányzati ellenőrzés eredményes lefolytatása érdekében szükséges adatoknak a kormányzati ellenőrzési szerv részére történő átadására, amelynek hiányában a PSZÁF az adatok átadását köteles lenne megtagadni.

A 10. §-hoz

Ha a társadalombiztosítási nyugdíjrendszerbe visszalépett volt tag tagdíját a visszalépést megelőző időszakban a munkáltató rosszul állapította meg, a járulékbevallás önellenőrzését indokolt úgy előírni, hogy a munkáltató a helyesbítést nyugdíjjárulék önellenőrzésként végezze el.

A 11-12. §-hoz

A módosítás megteremti annak a lehetőségét, hogy a későbbiekben kialakításra kerülő társadalombiztosítási egyéni számla megvalósításához a Pénzügyi Szervezetek Állami Felügyelete által - a magánnyugdíjpénztáraktól és az állami adóhatóságtól szolgáltatott adatok alapján - kezelt és nyilvántartott adatok 2011. december 1-jétől az egyéni számla alapját képező egyéni nyugdíjnyilvántartás kezeléséért felelős nyugdíjbiztosítási igazgatási szerv részére átadásra kerüljenek. A módosítás a hatályos törvényekkel és jelen törvénymódosítással összhangban pontosan meghatározza az egyéni számla tartalmát.

A 13. §-hoz

Technikai módosítás.

-----STARTING---POINT---VEGE---

A 14. §-hoz

Hatályba léptető rendelkezést tartalmaz.