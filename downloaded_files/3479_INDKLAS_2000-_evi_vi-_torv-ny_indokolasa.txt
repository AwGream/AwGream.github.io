2000. évi VI. törvény indokolása

a Magyar Köztársaság és a Kazak Köztársaság között Almatiban, 1995. március 9-én aláírt Konzuli Egyezmény kihirdetéséről

Indokolás

A Magyar Köztársaság és a Kazak Köztársaság közötti Konzuli Egyezmény Almatiban, 1995. március 9-én került aláírásra.

Az Egyezmény kiegészíti és továbbfejleszti a Konzuli Kapcsolatokról szóló, Bécsben 1963. április 24-én kelt Egyezmény rendelkezéseit, továbbá kedvező feltételeket biztosít a Kazak Köztársaságban folytatott konzuli munkához, részletesen szabályozza a magyar állampolgárok jog- és érdekvédelmét.

Az Országgyűlés 97/1995. (IX. 28.) OGY határozatával erősítette meg az Egyezményt. Az Egyezmény a megerősítésről szóló diplomáciai értesítések kicserélését követő harmincadik napon, azaz 1996. december 28-án hatályba lépett.

A nemzetközi szerződésekkel kapcsolatos eljárásról szóló 1982. évi 27. tvr. 13. § (1) bekezdése alapján az Országgyűlés által megerősített szerződéseket törvénnyel kell kihirdetni.