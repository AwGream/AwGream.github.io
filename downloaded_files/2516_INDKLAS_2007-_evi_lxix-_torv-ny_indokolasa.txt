2007. évi LXIX. törvény indokolása

a Büntető Törvénykönyvről szóló 1978. évi IV. törvény módosításáról

-----STARTING---POINT---ALTALANOS--- 

A Büntető Törvénykönyvről szóló 1978. évi IV. törvény (a továbbiakban: Btk.) hatályos 226. §-a szerint a bántalmazás hivatalos eljárásban bűncselekmény egy vétség, mely legfeljebb két évig tartó szabadságvesztés büntetéssel büntethető. A Btk. 229. §-a pedig a hivatalos személy elleni erőszak alapeseti elkövetése esetén is három évig tartó szabadságvesztés kiszabását teszi lehetővé, a bűntetti eljárás szabályai szerint. Ez az eltérés több okból is nehezen indokolható. Egyrészt, a két bűncselekmény védett jogi tárgya - az államapparátus szabályszerű működése - azonos, ráadásul a bántalmazás hivatali eljárásban bűncselekmény elkövetése esetén a hivatalos személyekbe vetett bizalom és a bántalmazott alany emberi méltósága, esetleg testi épsége is sérelmet szenved. Másrészt az elkövetési magatartások is nagymértékben megegyeznek, a jogszabály a hivatalos személy elleni erőszaknál többek közt a „bántalmazást” is megjelöli, mint lehetséges elkövetési magatartást, a hivatalos személy által elkövetett bűncselekmény esetében pedig „tettleges bántalmazásról” szól. A két bűncselekmény tekintetében a hivatalos személyek részére kedvezőbb büntetési tételbeli különbözősége nem indokolható, ezért rendeli a törvény a bántalmazás hivatali eljárásban bűncselekmény bűntetté emelését, és a jelenlegi büntetési tétel szigorítását.

-----STARTING---POINT---RESZLETES---

-----STARTING---POINT---VEGE---