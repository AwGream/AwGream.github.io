1998. évi VI. törvény indokolása

az egyének védelméről a személyes adatok gépi feldolgozása során, Strasbourgban, 1981. január 28. napján kelt egyezmény kihirdetéséről

Indokolás

Az Országgyűlés az 51/1997. (V. 14.) OGY határozatával megerősítette az Európa Tanács Strasbourgban, 1981. január 28. napján kelt Egyezményét az egyének védelméről a személyes adatok gépi feldolgozása során.Az Országgyűlés határozatában felhatalmazta a Kormányt, hogy a megerősítésről szóló okiratot az Európa Tanács főtitkáránál letétbe helyezze, amire 1997. október 8-án került sor.A törvény 2. §-a tartalmazza az Egyezmény eredeti angol nyelvű szövegét és hivatalos magyar fordítását.A letétbe helyezéssel egyidejűleg Magyarország nyilatkozatot tett arról, hogy az Egyezmény 3. Cikke 2. c) pontja alapján az Egyezményben foglaltakat alkalmazza a személyes adatok nem gépi eszközökkel feldolgozott állományaira is. Ezt a nyilatkozatot tartalmazza a törvény 3. §-a.

A törvény 4. §-a a hatálybalépésről rendelkezik. Tekintettel arra, hogy az Egyezmény meghatározza a hatályba lépésének időpontját, mely Magyarország tekintetében 1998. február 1., a törvény rendelkezéseit e naptól kezdődően kell alkalmazni.