2009. évi CLVI. törvény indokolása

a sportról szóló 2004. évi I. törvény módosításáról

-----STARTING---POINT---ALTALANOS--- 

Az államháztartásról szóló 1992. évi XXXVIII. törvény és egyes kapcsolódó törvények módosításáról szóló 2006. évi LXV. törvény 1. § (3) bekezdése értelmében ha törvény vagy önkormányzati rendelet eltérően nem rendelkezik, kötelező egy éven belül kezdeményezni a megszüntetést, ha a közalapítvány vagyonán belül az államháztartáson kívüli eredetű bevétel - így különösen: juttatás, adomány - aránya (a működés megkezdésének évét nem számítva) két éven át 80% alatti.

-----STARTING---POINT---RESZLETES---

Az 1. §-hoz

Az előírt bevételi arányt sem a Mező Ferenc Sportközalapítvány, sem a Wesselényi Miklós Sportközalapítvány nem éri el, működésük azonban továbbra is szükséges.

Mindkét Közalapítvány olyan speciális feladatot lát el, amelyhez az érintett személyi - szervezeti kör alapos ismerete szükséges. A Közalapítványok kuratóriuma megfelel ennek a követelménynek, ezzel is biztosítva a megalapozott döntéshozatalt. A közalapítvány formában végzett feladatellátás gyorsabb döntéshozatalt és intézkedési lehetőséget is biztosít. A költségvetésből juttatott összegek teljes mértékben, illetve minimális működési költség elkülönítésével a meghatározott közcélra kerülnek felhasználásra. A Közalapítványok tevékenysége jelentős adminisztrációt igényel, a feladat közszolgálati vagy polgári jogi jogviszony keretében történő ellátása jelentős költségvonzattal járna. Megjegyzendő továbbá, hogy mindkét Közalapítvány jelentős mértékű adományban is részesült, a Közalapítványok megszüntetésével az államháztartáson kívüli források bevonásának lehetősége is megszűnne. A sportról szóló 2004. évi I. törvény módosítása a fent említett rendelkezés alóli törvényi kivételt teremti meg.

-----STARTING---POINT---VEGE---

A 2. §-hoz

A törvény 2010. január 1-jén lép hatályba.