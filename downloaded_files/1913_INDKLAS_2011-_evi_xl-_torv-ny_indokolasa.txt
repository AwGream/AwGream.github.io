2011. évi XL. törvény indokolása

a Büntető Törvénykönyvről szóló 1978. évi IV. törvény módosításáról

-----STARTING---POINT---ALTALANOS--- 

Az állam kizárólagos joga és lehetősége a rend helyreállítása. A jogállam nem engedheti meg magának, hogy a közbiztonság fenntartására vonatkozó állami monopóliumot civil szerveződések erre vonatkozó törvényi felhatalmazás hiányában mindenféle állami kontroll nélkül, a hivatalosság látszatát keltve szervezzék. Elszaporodtak azok a magatartások, amelyek ugyan nem érik el a közösség tagja elleni erőszak tényállásában jelenleg szankcionált erőszak mértékét, azonban az egyes nemzeti, etnikai, faji, vallási csoportok tagjaiban jogos félelmet, riadalmat keltenek, ezzel etnikai feszültséget szítva. E jelenségekkel szembeni határozott fellépés érdekében szükséges a Büntető Törvénykönyv módosítása.

-----STARTING---POINT---RESZLETES---

Az 1. §-hoz

A törvény három évig terjedő szabadságvesztéssel rendeli fenyegetni azt, aki olyan kihívóan közösségellenes magatartást tanúsít, amely alkalmas arra, hogy valamely nemzeti, etnikai, faji, vallási csoporthoz tartozó közösség tagjaiban riadalmat keltsen.

A 2. §-hoz

A közbiztonság, közrend fenntartására irányuló, vagy annak látszatát keltő tevékenység jogosulatlan végzése jelenleg szabálysértés. Az ilyen jellegű tevékenység szervezése eléri a társadalomra veszélyesség olyan fokát, amely már büntetőjogi fellépést igényel. A törvény erre tekintettel két évig terjedő szabadságvesztéssel rendeli fenyegetni azt, aki a közbiztonság, közrend fenntartására irányuló, vagy annak látszatát keltő tevékenységet szervez.

-----STARTING---POINT---VEGE---

A 3. §-hoz

A 3. § a törvény hatálybalépéséről rendelkezik.