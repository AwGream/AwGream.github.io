2010. évi XIV. törvény indokolása

a rendezett munkaügyi kapcsolatokkal kapcsolatos egyes törvények módosításáról

-----STARTING---POINT---ALTALANOS--- 

A rendezett munkaügyi kapcsolatok követelményének érvényesítése, a közélet tisztaságának biztosításához fűződő érdek mellett a törvény lehetővé teszi a jogsértő munkáltatók munkavállalóinak foglalkoztatásához fűződő érdek figyelembevételét. A munkáltató állami támogatásból történő kizárása ugyanis a munkáltató felszámolásához és így a munkahelyek megszűnéséhez is vezethet.

-----STARTING---POINT---RESZLETES---

Az 1-3. §-hoz

A változás lényege, hogy a munkaviszony létesítésével kapcsolatos bejelentési kötelezettség megsértése nem abszolút módon, hanem csak akkor eredményezi a rendezett munkaügyi kapcsolatok megsértését és ennek jogkövetkezményeként automatikus kizárást az állami támogatásokból, ha a járulékfizetési kötelezettség elmulasztásával is párosul.

Emellett a munkaviszony létesítésével kapcsolatos bejelentési kötelezettség megsértése alkalmi munkavállalás esetén akkor sem eredményezi a támogatásokból való kizárást, ha ugyanakkor a munkáltató a közteher-beragasztási kötelezettségének eleget tett.

-----STARTING---POINT---VEGE---

A 4. §-hoz

A szabály azért 2012. április 1-jén veszti hatályát, mert az alkalmi munkavállalói könyvvel történő foglalkoztatásról és az ahhoz kapcsolódó közterhek egyszerűsített befizetéséről szóló 1997. évi LXXIV. törvény - mely a közteherjegyeket is szabályozza - 2010. április 1-jei hatályvesztését követő két év ekkor telik le. Két év az az időszak, amelyre vonatkozóan a támogatás nyújtását megelőzően vizsgálni kell, hogy az állami támogatásból való kizárást eredményező, az Áht.-ban szereplő jogsértéseket a munkáltató jogerős és végrehajtható határozattal megállapítottan elkövette-e.