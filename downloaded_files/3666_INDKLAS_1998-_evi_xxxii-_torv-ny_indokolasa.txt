1998. évi XXXII. törvény indokolása

az országgyűlési képviselők jogállásáról szóló 1990. évi LV. törvény módosításáról

-----STARTING---POINT---ALTALANOS--- 

A törvény jelenleg hatályos szövege nem ad eligazítást arra nézve, hogy a képviselői megbízatás időtartama munkajogilag hogyan minősül. A mai tisztázatlan jogi helyzet indokolatlanul hozza hátrányos helyzetbe azokat a képviselőket, akik mandátumuk megszűnését követően a közigazgatás területén, illetve közalkalmazottként kívánnak elhelyezkedni, vagy bíróságnál, ügyészségnél szolgálati viszonyt kívánnak létesíteni.

-----STARTING---POINT---RESZLETES---

Az 1-2. §-hoz

A törvény az „illetőleg szolgálati viszonyába”, valamint a „ha a képviselőnek máshol ilyen jogviszonya nincs” szövegrészek elhagyására irányul.

A kihagyásra javasolt részek e törvény egyéb előírásaival, illetve más törvényekkel ellentmondásban állnak (pl. A hatályos társadalombiztosítási jogszabályok szeriont nyugdíjra jogosító szolgálati időnek azt az időtartamot kell beszámítani, amelyre a nyugdíjjárulék fizetése megtörtént, így a képviselői jogviszonyból az az időtartam, amelyre a képviselő a tiszteletdíja alapján nem fizetett nyugdíjjárulékot, nem számít szolgálati időnek).

A 3. §-hoz

A törvény a polgármesterek, illetve az ORTT tagjainak törvényben meghatározott munkajogi státusát vette alapul.

A törvény tartalmazza a jogviszony beszámításához szükséges eljárási szabályt.

-----STARTING---POINT---VEGE---