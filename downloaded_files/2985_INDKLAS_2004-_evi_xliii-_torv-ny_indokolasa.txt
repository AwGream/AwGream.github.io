2004. évi XLIII. törvény indokolása

a választási eljárásról szóló 1997. évi C. törvény módosításáról

-----STARTING---POINT---ALTALANOS--- 

Az Alkotmány és a választási eljárásról szóló törvény rendelkezései szerint biztosítani kell a választójogot a szavazás napján külföldön tartózkodó választópolgárok számára.

A listaállító pártok utóbbi időben tett nyilatkozatai alapján nyilvánvalóvá vált, hogy az Európai Parlament tagjainak 2004. évi választásán a külképviseleti szavazás személyi feltételei nem biztosítottak.

A jelenlegi helyzetben csak jogalkotással előzhető meg, hogy a választásra ne az alkotmányi rendelkezések megsértésével kerüljön sor.

A 2004. évi EP választás törvényes lebonyolítása érdekében a törvényjavaslat - egyetlen alkalomra szólóan - a külképviseleti szavazatszámláló bizottságok helyett a követségeken már létrehozott és működő külképviseleti választási irodák hatáskörébe utalja a szavazás lebonyolítását. A választási iroda tagjai köztisztviselők és ezen megbízatás az ő tevékenységükbe vetett bizalom megerősítését is tükrözi. Az iroda tevékenysége elsősorban a szavazásra jelentkező választópolgárok azonosítására, a névjegyzék aláíratására, a szavazólap átadására, a szavazás rendjének fenntartására terjed ki. A szavazás lezárását követően a külképviseleti választási iroda az urnát lezárja, és felbontás nélkül hazaszállítja az Országos Választási Bizottsághoz. A szavazatszámlálás és az eredmény megállapítása az Országos Választási Bizottság feladata.

-----STARTING---POINT---RESZLETES---

-----STARTING---POINT---VEGE---