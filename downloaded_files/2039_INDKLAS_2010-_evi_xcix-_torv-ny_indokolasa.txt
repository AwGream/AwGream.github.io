2010. évi XCIX. törvény indokolása

a közbeszerzésekről szóló 2003. évi CXXIX. törvény módosításáról

-----STARTING---POINT---ALTALANOS--- 

A jogalkotó 2008-ban, 2009. április 1-jei hatálybalépéssel kötelezővé tette a közösségi értékhatárt elérő vagy meghaladó értékű jogi szolgáltatás igénybevétele esetén a közbeszerzési eljárás lefolytatását.

Ez a szabály nem váltotta be a hozzáfűzött elvárásokat, lassítja és feleslegesen megnehezíti a közpénzfelhasználás folyamatát, ugyanakkor nincs összhangban az ügyvédi tevékenységre vonatkozó szabad ügyvédválasztás törvényi alapelvével sem. Az Európai Unió joga sem teszi kötelezővé a jogi szolgáltatást nyújtók közbeszereztetését, számos tagállamban nem kell a közbeszerzési szabályokat alkalmazni az igazságszolgáltatási rendszer alrendszerét képező ügyvédi tevékenység tekintetében.

-----STARTING---POINT---RESZLETES---

Az 1-2. §-hoz

Az Európai Unió közbeszerzési irányelvei lehetővé teszik azt, hogy jogi szolgáltatások beszerzésére a nemzeti jogalkotó ne követelje meg részletesen szabályozott közbeszerzési eljárás lefolytatását. A módosítás a 2004/18/EK irányelv 21. cikkében, valamint a 2004/17/EK irányelv 32. cikkében foglalt azon követelménynek való megfelelést szolgálja, hogy az ajánlatkérő az irányelvek IIB., illetve XVIIB. mellékletében foglalt szolgáltatás beszerzése esetében is (ide tartoznak a jogi szolgáltatások) köteles a szerződés odaítéléséről hirdetményt közzétenni. A hirdetmény közzététele mellett szintén az átláthatóság követelményével áll összhangban, hogy a Kbt-be beillesztett új szakasz alapján megkötött szerződéseket az éves statisztikai összegezésben fel kell tüntetni.

A módosítás az előbbiek mellett a jogi szolgáltatásokra vonatkozóan a Kbt. 243. § c) pontjában foglalt jelenleg hatályos rendelkezés módosításával a Kbt. szabályainak összhangját biztosítja.

-----STARTING---POINT---VEGE---