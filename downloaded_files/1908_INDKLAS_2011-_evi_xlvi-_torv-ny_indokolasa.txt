2011. évi XLVI. törvény indokolása

az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény módosításáról

-----STARTING---POINT---ALTALANOS--- 

Az Alkotmánybíróságnak az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény módosításáról szóló 2010. évi CXXIV. törvény tárgyában hozott 37/2011. (V. 11.) AB határozata alapján a törvényhozó a 2010. adóévre vonatkozóan rendelkezhet a különadó fenntartásáról. Az egyes gazdasági és pénzügyi tárgyú törvények megalkotásáról, illetve módosításáról szóló 2010. évi XC. törvény (a továbbiakban: Tv.) módosítására irányuló törvény ennek érdekében rögzíti, hogy 98%-os különadó sújtja a 2010. január 1-jén vagy azt követően a Tv.-ben meghatározott jogcímen megszerzett jövedelmeket. A 2005-2009. közötti időszakra vonatkozóan korábban befizetett különadó összegét az állami adóhatóság visszatéríti.

-----STARTING---POINT---RESZLETES---

Az 1. §-hoz

A rendelkezés jogalkotó eredeti szándékával összhangban kiegészíti a különadó fizetésére kötelezettek körét, továbbá megállapítja az adó megállapításával, megfizetésével és bevallásával kapcsolatos eljárási szabályok végrehajtásának határidejét.

Az országgyűlési és európai parlamenti képviselők, alpolgármesterek, főpolgármesterhelyettesek, megyei közgyűlési alelnökök tekintetében a törvény a megbízatás, a jogviszony megszűnésével összefüggésben kifizetett bevétel 2 millió forint feletti részét minősíti különadó-alapnak, ahogy teszi ezt a hatályos szabályozás is a polgármesterek vonatkozásában.

A 2-4. §-hoz

Átmeneti rendelkezést iktat be arra vonatkozóan, hogy a törvény módosuló rendelkezéseit az országgyűlési képviselők, alpolgármesterek, valamint az európai parlamenti képviselők esetében a 2011. január 1-jén vagy azt követően megszerzett, egyébként a különadó hatálya alá tartozó adóköteles bevételekre kell alkalmazni, illetve a 12/B. § (3) bekezdése szerint a 2010. évben megszerzett jövedelmekre is.

Átmeneti rendelkezés szabályozza továbbá, hogy az országgyűlési és európai parlamenti képviselőknek, az alpolgármestereknek, illetve a számukra különadó-köteles bevételt juttató kifizetőknek 2011-ben milyen határidőre kell teljesíteniük az adó megállapításával, megfizetésével és bevallásával kapcsolatos eljárási cselekményeket.

-----STARTING---POINT---VEGE---

Az 5. §-hoz

A törvény hatálybalépését tartalmazza.