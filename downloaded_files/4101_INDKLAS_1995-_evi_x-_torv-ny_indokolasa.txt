1995. évi X. törvény indokolása

a Magyar Népköztársaság és a Mongol Népköztársaság között A kettős állampolgárság kérdéseinek rendezéséről Ulánbátorban, az 1977. évi augusztus hó 15. napján aláírt Egyezmény kihirdetéséről szóló 1978. évi 5. törvényerejű rendelet hatályon kívül helyezéséről

Indokolás

A Mongol Köztársasággal kölcsönös egyetértésbe jegyzőkönyvben rögzítették a Kormányok az Egyezmény 1992. augusztus 15-ével történő felmondását. A mongol fél azonban kérte, hogy az Egyezmény rendelkezéseit 1994. február 26-áig alkalmazzuk, azért, hogy elegendő idő álljon rendelkezésére a belső állampolgársági jogszabályok módosítására. A kölcsönös egyetértésben aláírt jegyzőkönyv szerint a Magyar Népköztársaság és a Mongol Népköztársaság között a kettős állampolgárság kérdéseinek rendezéséről Ulanbatorban, az 1977. évi augusztus hó 15. napján aláírt Egyezmény kihirdetéséről szóló 1978. évi 5. számú törvényerejű rendelet hatályát veszti, ezért az Egyezmény kihirdetésére vonatkozó 1978. évi 5. számú törvényerejű rendelet hatályon kívül szükséges helyezni.

Az Egyezmény a felek kölcsönös egyetértésével szünt meg az emberi jogok teljesebb érvényesülése érdekében.