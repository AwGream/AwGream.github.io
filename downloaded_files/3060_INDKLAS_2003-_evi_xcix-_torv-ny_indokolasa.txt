2003. évi XCIX. törvény indokolása

a közalkalmazottak jogállásáról szóló 1992. évi XXXIII. törvény módosításáról

-----STARTING---POINT---ALTALANOS--- 

A munka világát érintő átfogó változások állnak előkészület alatt. A közalkalmazotti szférát is érinti a tervezett érdekképviseleti törvény előkészítése. A kormányprogram alapján átfogó közszolgálati reform kerül előkészítésre az egységes közszolgálat megteremtése érdekében, melynek szabályozásakor át kell tekinteni a közalkalmazottak részvételi és érdekképviseleti jogainak szabályozását. Ez utóbbi jogalkotási tárgykört is érinti az általános munkajogi szabályok felülvizsgálata, a Munka Törvénykönyve generális áttekintéséről még 2002. végén született az Országos Érdekegyeztető Tanácsban megállapodás. A felsorolt körülmények indokolják a már megválasztott közalkalmazotti tanácsok mandátumának meghosszabbítását. Mindez az előző kormányzati ciklusban is megtörtént, a 2001. évi LXXII. törvény rendelkezett a megbízatás 2003. XI. 30-ig történő meghosszabbításáról.

A módosítás ugyanakkor nem jelenti azt, hogy ezáltal a közalkalmazottak bizalmát már nem élvező tanácsok elmozdíthatatlanná válnak. A tanács, illetve annak egyes tagjai a Munka Törvénykönyve szabályai szerint visszahívhatók, és ennek következtében új tanács, illetve tag választható.

-----STARTING---POINT---RESZLETES---

-----STARTING---POINT---VEGE---