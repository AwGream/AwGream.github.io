1995. évi LXIII. törvény indokolása

a tulajdonviszonyok rendezése érdekében, az állam által az állampolgárok tulajdonában igazságtalanul okozott károk részleges kárpótlásáról szóló 1991. évi XXV. törvény módosításáról

INDOKOLÁS

-----STARTING---POINT---ALTALANOS--- 

Az 1991. évi XXV. törvény (Kpt. I.) 27. §-ának (2) bekezdése szerint a Kpt. I. 19. §-a alapján kijelölt állami földek legfeljebb 50 %-át azok között a kárpótlásra jogosultak között kell árverésre bocsátani, akik az árveréssel érintett településen laknak, illetőleg, akiknek a kárpótlás alapjául szolgáló termőföld tulajdona a település közigazgatási területén volt.

A Kpt. I. 15. §-a alapján kijelölt termőföldek árverése gyakorlatilag befejeződött, de még mindig rendkívül nagy az érdeklődés a kárpótlás jegy ellenében történő termőföldtulajdon szerzés iránt. A Kpt. I. 19. §-a alapján a kijelölt és árverésre bocsátandó termőföld mennyisége előreláthatóan csak az igények egy részét képes kielégíteni. A helyben lakó és termőföld tulajdont szerezni kívánó kárpótlásra jogosultak részéről igen negy társadalmi nyomás tapasztalható a Kpt. I. 27. § (2) bekezdésében szereplő ún 50 %-os arány megemelése iránt.

Az ún I. számú kárpótlási földalap árverésekor általános tapasztalat volt az, hogy a helyben lakók sokszor háttérbe szorultak és a lakóhelyük közvetlen közelében lévő, számukra közvetlen megélhetést biztosító földterületeket nem helyben lakók szerezték meg, esetenként spekulációs céllal.

Az az ún. I. számú kárpótlási földalaphoz képest igen csekély mennyiségű állami földterület árverésén a helyben lakók érdekeit a jelenlegi rendelkezésnél is fokozottabban kell védeni, ezért indokolt az ún 50 %-os arány megemelése legalább 80 %-ra.

-----STARTING---POINT---RESZLETES---

-----STARTING---POINT---VEGE---