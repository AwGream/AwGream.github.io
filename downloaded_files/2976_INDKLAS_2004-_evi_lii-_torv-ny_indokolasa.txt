2004. évi LII. törvény indokolása

az elektronikus hírközlésről szóló 2003. évi C. törvény, valamint a postáról szóló 2003. évi CI. törvény módosításáról

-----STARTING---POINT---ALTALANOS--- 

2004. január 1-jén lépett hatályba az elektronikus hírközlésről szóló 2003. évi C. törvény. Hazánk 2004. május 1-jén csatlakozott az Európai Unióhoz, így - tagállamként - teljes mértékben összhangban kell lennie hazánk joganyagának a közösségi joganyaggal, ezért a jogharmonizációs jellegű, nagyobb részt a közösségi intézmények által jelzett szabályozási inkonzisztenciák kiküszöbölése érdekében szükséges a törvény kis terjedelmű, elsődlegesen technikai pontosítása.

-----STARTING---POINT---RESZLETES---

Az 1-2. §-hoz

A §-ok a felügyeleti díj képzésének és felhasználásának, illetve az Egyetemes Elektronikus Hírközlési Támogatási Kassza működésének átláthatóságát, a bevételt rendelkezésre bocsátó szolgáltatók számára való transzparenciát biztosító - az EU által követelményként előírt - rendelkezéseket tartalmaznak.

A 2. § (2) bekezdése törvényi szinten egyértelműsíti, hogy az egyetemes elektronikus hírközlési szolgáltatás finanszírozásának gyakorlati végrehajtását megvalósító Kassza a korábban ezt a feladatot ellátó Egyetemes Távközlési Támogatási Alap jogutódja.

A 3-6. §-hoz

A felügyeleti díj és a hatóság eljárásainak díjával kapcsolatos közösségi kritériumnak (mely szerint a díjaknak a felmerülő költségekhez kell igazodniuk) való megfelelést biztosítja a 3. §-ban és 5. §-ban található rendelkezés.

A 4. §-ban és 6. §-ban az Egyetemes Elektronikus Hírközlési Támogatási Kasszával kapcsolatos rendelkezések a 2002/22/EK irányelv (Egyetemes szolgáltatási Irányelv) 13. Cikkének való teljes megfelelést biztosítják. E cikk rendelkezik az egyetemes elektronikus hírközlési szolgáltatási kötelezettséggel kapcsolatos finanszírozási mechanizmusról. Az irányelv 13. Cikke 1. bekezdése szerint a tagállamok a finanszírozást vagy közpénzek (költségvetési források) felhasználásával, vagy az elektronikus hírközlési szolgáltatók befizetéseiből oldhatják meg. Az Eht. 122. §-a az utóbbi, az elektronikus hírközlési szolgáltatók befizetésein alapuló finanszírozási mechanizmusról rendelkezik . Az irányelv 13. Cikke 2. bekezdése szerint ebben az esetben a finanszírozási mechanizmust vagy a nemzeti szabályozó hatóságnak kell működtetnie, vagy a működtetést a nemzeti szabályozó hatóságnak kell felügyelnie.

Az Egyetemes szolgáltatási Irányelv 13. Cikke és a Keretirányelv 4. Cikke egybevetéséből az következik, hogy a finanszírozással összefüggő egyedi kötelezettségeket (azaz a Kasszába befizetendő, és az onnan kifizetendő összegekre vonatkozó döntéseket) hatósági határozatban kell megállapítani, mert csak így teljesülhet a Keretirányelv 4. Cikke által előírt jogorvoslati követelmény.

-----STARTING---POINT---VEGE---

E módosítással összefüggésben a felügyeleti díj mértékének és összegének meghatározásáról szóló törvényi rendelkezések közötti elhatárolás teljesebbé és következetesebbé tételét - és ezzel a miniszter és a hatóság jogköreinek jobb elhatárolását - célozzák 6. § módosító rendelkezései.