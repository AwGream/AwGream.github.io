2015. évi LXXXII. törvény indokolása

a rendvédelmi feladatokat ellátó szervek hivatásos állományának szolgálati viszonyáról szóló 2015. évi LXII. törvény módosításáról

-----STARTING---POINT---ALTALANOS--- 

A rendvédelmi feladatokat ellátó szervek hivatásos állományának szolgálati jogviszonyáról szóló 2015. évi XLII. törvény (a továbbiakban: Hszt.) korrekcióját teszi meg e törvénymódosítás.

-----STARTING---POINT---RESZLETES---

Az 1-2. §-hoz

A törvény pontosítja a rendvédelmi feladatokat ellátó szervek országos parancsnoknak minősülő vezetőinek körét azzal, hogy a jelenlegi felsorolást kiegészíti az Országgyűlési Őrség parancsnokával.

A Hszt. számos helyen határoz meg jogosítványokat az országos parancsnok számára. Ezen jogosítványokat az Országgyűlési Őrséget érintően - az Országgyűlési Őrség sajátos szervezeti felépítéséből adódóan - az Országgyűlési Őrség parancsnoka gyakorolja. Az Országgyűlési Őrség parancsnokának országos parancsnok definíciójában való szerepeltetése egyértelművé teszi az Országgyűlési Őrség parancsnokának hatáskörét.

A módosítás a jelenlegi szabályokhoz képest érdemi változást nem eredményez, tekintettel arra, hogy az Országgyűlésről szóló 2012. évi XXXVI. törvény 132. § (2) bekezdése kimondja, hogy az országgyűlési őr tekintetében az országos parancsnok részére a fegyveres szervek hivatásos állományú tagjai szolgálati viszonyáról szóló törvényben - 2015. július 1-jét követően Hszt.-ben biztosított - munkáltatói jogköröket az Országgyűlési Őrség parancsnoka gyakorolja.

Az Országgyűlési Őrség rendvédelmi szervek körében való sajátos státuszából és speciális szervezeti felépítéséből adódóan, különös tekintettel arra, hogy a munkáltatói jogkör egy részét az Országgyűlés elnöke gyakorolja, indokolt a felsorolt munkáltatói jogok törvényi szinten való szabályozása.

A 3-6. §-hoz

A Hszt. megalkotásakor az új illetményrendszer úgy került kialakításra, hogy az ne csak a 2015 második féléve vonatkozásában meghatározott, átlagosan 30% mértékű illetményemelkedést biztosítsa, hanem a hosszabb, négy éves időtávra tervezett illetményemelésre is lehetőséget adjon (a hivatásos állomány vonatkozásában megállapított bértömeg 2015-ben 30%-os, majd a további négy évben 5-5%-os növelését biztosító költségvetési fedezet növelése révén). Alapelvként került ugyanakkor megfogalmazásra, hogy a Hszt. nem határoz meg átmeneti táblázatokat az illetmény kiszámításának módjára vonatkozóan, mindössze átmeneti rendelkezések révén biztosítja az átállást az új illetményrendszerre.

A Hszt. ezen átmeneti rendelkezései egy rövid, mindössze féléves átmeneti időszakot követően már 2016. január 1-jétől a Hszt. új illetményrendszerének teljes egészében történő alkalmazását rendelte el, így ennek korrekciója szükséges.

A fenti módosítás következtében szükséges szabályozni, hogy a szolgálati viszonyt létesítőkre és az új szolgálati beosztásba helyezettek esetében sem lehet magasabb az illetmény, mint az állományban lévőknél.

-----STARTING---POINT---VEGE---

A 7. §-hoz

A hatálybalépés időpontját tartalmazza.