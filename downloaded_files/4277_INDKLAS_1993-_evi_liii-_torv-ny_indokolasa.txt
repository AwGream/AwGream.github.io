1993. évi LIII. törvény indokolása

a gazdasági társaságokról szóló 1988. évi VI. törvény és a társasági adóról szóló 1991. évi LXXXVI. törvény módosításáról

-----STARTING---POINT---ALTALANOS---

A társasági adótörvény elfogadásakor a cél a vagyonnövekedés elismerésén túl, annak adóvonzata és a manipulatív felértékelések kiküszöbölése volt.

Nem számoltunk a felszámolás alatt lévő vállalatok, társaságok értékesítési problémáival, valamint azok számviteli törvényi vonatkozásaival. A felszámolás alatt lévő társaságok vagyonértékük jelentős csökkentésével értékesíthetők. Vásárlás után a társaságnak a vásárlás értékén kell könyveiben szerepeltetni a vagyont, így pedig a hazai pénzintézetek nem folyósítanak megfelelő hitelt a gazdálkodónak, mert nincs meg a megfelelő mértékű garancia. Ezzel a hazai vásárlókat erősen korlátozzuk és háttérbe szorítjuk a külföldiekkel szembben.

Ha az új tulajdonos a vásárlás után a tényleges vagyonértéket mutatja ki, akkor a szakmai tudása és piaci kapcsolatrendszere azonnal adófizetési kötelezettséget erdményez, és néhány hónap múlva ismét következik a felszámolás.

A felszámolás alatt lévő társaságok és a tulajdonosváltás gyorsítása érdekében szükséges ennek a módosításnak a megtétele. Adóztatható vagyonnövekedés csak eredményes működtetés során képződik, ehhez először a működtetés lehetőségét kell megteremteni. A módosítás nem jelent adócsökkenést, mindössze a terhet osztja el több évre, ezáltal lehetővé teszi az adófizetés forrásainak előteremtését.

-----STARTING---POINT---RESZLETES---
-----STARTING---POINT---VEGE---