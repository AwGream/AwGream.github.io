2015. évi XVII. törvény indokolása

a kiskereskedelmi szektorban történő vasárnapi munkavégzés tilalmával összefüggésben a munka törvénykönyvéről szóló 2012. évi I. törvény módosításáról

-----STARTING---POINT---ALTALANOS--- 

A törvény a munka törvénykönyvéről szóló 2012. évi I. törvényt (Mt.) módosítja azzal a céllal, hogy a kiskereskedelemi tevékenységet folytató munkáltatónál foglalkoztatott munkavállaló számára vasárnapi munkavégzés esetén száz százalék bérpótlékot biztosítson. A törvény emellett azt is biztosítja, hogy egy naptári hónapban legfeljebb két vasárnap lehessen ezen munkavállalók számára munkavégzést előírni.

A törvény összhangban van a kiskereskedelmi szektorban történő vasárnapi munkavégzés tilalmáról szóló törvénnyel, amelynek célja, hogy a kiskereskedelemben dolgozó munkavállalók kiszolgáltatottságát csökkentve, korlátozza a vasárnapi nyitva tartás lehetőségét a kiskereskedelmi szektorban. Azokban az esetekben viszont, amikor jogszabály megteremti a vasárnapi munkavégzés lehetőségét a kiskereskedelemben is - például az adventi időszakban - szükséges, hogy a vasárnap munkát végzők a jelenleginél sokkal nagyobb bérpótlékot kapjanak.

-----STARTING---POINT---RESZLETES---

Az 1. §-hoz

Pontosítja az Mt. 101. § (1) bekezdés i) pontjában a kereskedelemről szóló 2005. évi CLXIV. törvény megjelölését.

A rendelkezés a vasárnapi munkavégzés esetén száz százalék bérpótlékot állapít meg azon munkavállaló számára, akit a kiskereskedelmi szektorban történő vasárnapi munkavégzés tilalmáról szóló törvény keretei között foglalkoztatnak.

A 2. §-hoz

Az Mt. 140. § (2)-(3) bekezdéseiben szabályozásra kerül azon speciális esetkör, amikor a munkáltató a kiskereskedelmi szektorban történő vasárnapi munkavégzés tilalmáról szóló 2014. évi CII. törvény szerinti vasárnapokon, az év meghatározott napjain kiskereskedelmi tevékenységet, illetve nagykereskedelmi tevékenységet kiskereskedelmi tevékenységgel azonos helyen és időben folytat. Ezen tevékenység keretében a munkavállaló az Mt. 101. § (1) bekezdés i) pontja alapján egyébként munkavégzésre beosztható és a munkavállaló a Kszvmtv. szerinti kiskereskedelmi tevékenységet végez. Így pl. eladó, boltvezető, pultos, pénztáros, továbbá kereskedelmet kiszolgáló szolgáltató tevékenységet végez, úgymint pl. raktározás, szállítás, kereskedelmi tevékenység folytatásának elősegítésére irányuló szolgáltatások nyújtása, árufeltöltés, takarítás, őrzés az adott vasárnapokon.

A 3. §-hoz

Pontosan lehatárolható azon munkavállalók köre, akik a száz százalékos vasárnapi bérpótlékra jogosultak az Mt. 140. §-ára tekintettel anélkül, hogy a hatályos Mt. 101. § (1) bekezdésében újabb rendelkezést kellene beiktatni. Ebből következően az Mt. 101. § (1) bekezdés j) pontja hatályon kívül helyezésre kerül.

-----STARTING---POINT---VEGE---

A 4. §-hoz

A hatályba léptető rendelkezést tartalmazza.