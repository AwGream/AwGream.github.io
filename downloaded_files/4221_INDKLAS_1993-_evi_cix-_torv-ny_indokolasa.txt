1993. évi CIX. törvény indokolása

a szakképzési hozzájárulásról és a szakképzési alapról szóló 1988. évi XXIII. törvény módosításáról

-----STARTING---POINT---ALTALANOS--- 

Az elmúlt időszakban több olyan törvényt alkotott az Országgyűlés, amelyek érintik a szakképzési hozzájárulásról és a Szakképzési Alapról szóló 1988. évi XXIII. törvény (a továbbiakban: törvény) egyes rendelkezéseit, ezért indokolt módosításának kezdeményezése.

-----STARTING---POINT---RESZLETES---

Az 1. §-hoz

A vállalkozási nyereségadóról szóló törvény hatályon kívül helyezése és a társasági adóról szóló törvény hatálybalépése miatt a javaslat módosítja a törvénynek a hatályára vonatkozó szabályait.

A társasági adóról szóló törvény a büntetésvégrehajtási vállalatokat mentesíti az adófizetési kötelezettség alól, így e vállalatokra a szakképzési hozzájárulási kötelezettség értelemszerűen nem terjed ki, ezért a javaslat ennek ismételt kimondásától eltekint.

A számvitel megváltozott rendje miatt a javaslat a számviteli törvény hatálybalépésével megváltozot számviteli fogalmakat alkalmazza, ezzel egyértelműbbé válik a hozzájárulási kötelezettség mértékének kiszámítási módja. 

A 2. §-hoz

A szakképzési hozzájárulási kötelezettség törvényben előírt módon történő teljesítése „egyéb” ráfordításként számolható el.

A 3. §-hoz

Az elkülönített állami pénzalapból költségvetési intézmény működési költsége nem támogatható. Ezért a javaslat szerint a Nemzeti Szakképzési Intézet csak a szakmai oktatás érdekében végzett fejlesztő tevékenységéhez kaphat hozzájárulást.

Az 1993. évi költségvetésről szóló törvény 1993. augusztus 31-től nem teszi lehetővé a gazdasági társaságként működő volt vállalati tanműhelyek részére a tanulónkénti normatív támogatás nyújtását. Tekintettel arra, hogy a kizárólag gyakorlati oktatást közfeladatként ellátó gazdasági társaságok működése a gyakorlati képzés feltételeinek biztosítása szempontjából alapvető fontosságú, ezért a javaslat hozzájárulást biztosít a gazdasági társaságként működő tanműhelyben gyakorlati oktatásban részesülő szakképző iskolai tanulók alapképzésének költségeihez.

A szakképzésről szóló törvényben szabályozott munkaerőfejlesztő és -képző központok feltételei alkalmasak tanulók gyakorlati oktatásának megszervezésére is. Amennyiben a képző központok szakképző iskolával együttműködési megállapodást kötnek tanulók gyakorlati oktatására, úgy a javaslat szerint pályázat útján támogatást kaphatnak.

A szakmai gyakorlati oktatás korszerűsítése érdekében - a szakképesítésért felelős miniszterek által fenntartott - fejlesztő-szolgáltató tevékenységet végző költségvetési intézmények számára is lehetővé teszi a javaslat - pályázat laapján - a támogatás nyújtását.

A Szakképzési Alap működtetésével kapcsolatos bér és bérjellegű költségek kivételével felmerülő közvetlen költségek elszámolásának lehetőségéről intézkedik a javaslat.

A 4. §-hoz

Az államháztartási törvénynek megfelelően a javaslat intézkedést tartalmaz a Szakképzési Alappal rendelkező miniszterről és a Szakképzési Alap pénzeszközei kezeléséről.

A Szakképzési Alap felhasználásával kapcsolatos feladatokat az Országos Képzési Tanács és a megyei (fővárosi) munkaügyi tanácsok látják el. Ezért a javaslat a törvénynek a bizottságokra utaló rendelkezéseit ennek megfelelően módosítja és pontosítja a hatásköröket. Az Országos Képzési Tanácsról egyebekben a szakképzésről szóló törvény, a megyei (fővárosi) munkaügyi tanácsokról ja foglalkoztatási törvény intézkedik.

Az 5. §-hoz

A törvényben alkalmazott „felhalmozot vagyon” szöveget a számviteli törvénnyel való összhang érdekében a javaslat „tőketartalék” szövegre változtatja. Megtartja ugyanakkor továbbra is a Szakképzési Alap által nyújtot beruházási célű támogatásból létrehozott ingatlanra vonatkozó húsz évig tartó elidegenítési és terhelési tilalom bejegyzésének kötelezettségét.

A 6. §-hoz

A törvény csak az iskolafenntartók részére biztosít lehetőséget elővásárlási jog alapján a Szakképzési Alapból kamatmentes kölcsön igénybevételére a megszüntetendő vállalati tanműhely megvásárlásához. Ez a rendelkezés diszkriminatív az egyébként a törvény hatálya alá tartozó hozzájárulásra kötelezettek szempontjából, ezért a javaslat ennek a módosítását tartalmazza és a kamatmentes kölcsön felvételét mindazok részére biztosítja, akik a gyakorlati oktatást a továbbiakban vállalják és hozzájárulásra kötelezettek. A javaslat azt is előirányozza, hogy a kamatmentes kölcsön felhasználható legyen a megvásárolt létesítmény szükségessé váló átalakításához, illetőleg felszereléséhez.

A 7. §-hoz

A törvény módosításával elszámolhatóvá válnak a tanulók javára megkötött kötelező felelősségbiztosítás költségei.

-----STARTING---POINT---VEGE---

A 8. §-hoz

A megjelent új törvények miatt a javaslat a törvényben használt kifejezések pontosítását tartalmazza.

A javaslat a számviteli törvénnyel való összhang érdekében a 2. § alkalmazását az 1992. és 1993. évekre is lehetővé teszi.