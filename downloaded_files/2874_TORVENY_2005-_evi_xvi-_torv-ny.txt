2005. évi XVI. törvény

a Szülőföld Alapról szóló 2005. évi II. törvény módosításáról

Az Országgyűlés a Szülőföld Alapról szóló 2005. évi II. törvényt (a továbbiakban: Szatv.) - a határon túli magyar szervezetek észrevételeinek figyelembevétele érdekében - az alábbiak szerint módosítja:

1. § (1) A Szatv. 1. § (1) bekezdésének helyébe az alábbi rendelkezés lép:

„(1) A Szülőföld Alap (a továbbiakban: Alap) elkülönített állami pénzalap. Célja a határon túli magyarságnak a szülőföldjén való - egyéni és közösségi - boldogulása, anyagi és szellemi gyarapodása, nyelvének és kultúrájának megőrzése és továbbfejlesztése, az anyaországgal való és egymás közötti sokoldalú kapcsolatának fenntartása és erősítése érdekében támogatások nyújtása.”

(2) A Szatv. 1. § (4) bekezdése helyébe az alábbi rendelkezés lép:

„(4) Nem jogosult az Alap támogatására politikai párt vagy közvetlen politikai tevékenységet folytató szervezet.”

2. § (1) A Szatv. 3. § b) pontjának bevezető része helyébe az alábbi rendelkezés lép:

[Az Alapból ... a következő célok körébe tartozóan igényelhetnek támogatást:]

„b) köz- és felsőoktatási, tudományos kutatást-fejlesztést végző intézmény; kulturális, tömegtájékoztatási (nyomtatott és elektronikus sajtó), egyházi, szociális és egészségügyi szervezet (ideértve a kedvezménytörvény 18. §-ában említett szervezetet is, de kivéve a d) pont szerinti vállalkozást), valamint önkormányzat a szomszédos államok és a Magyar Köztársaság között fennálló nemzetközi szerződésekkel összhangban:”

(2) A Szatv. 3. § c) pontjának bevezető része helyébe az alábbi rendelkezés lép:

[Az Alapból ... a következő célok körébe tartozóan igényelhetnek támogatást:]

„c) települési önkormányzat, azok társulása, szövetsége a szomszédos államok és a Magyar Köztársaság között fennálló nemzetközi szerződésekkel összhangban:”

(3) A Szatv. 3. § d) pontjának helyébe az alábbi rendelkezés lép:

[Az Alapból ... a következő célok körébe tartozóan igényelhetnek támogatást:]

„d) gazdasági tevékenységet üzletszerűen végző jogi személy és jogi személyiséggel nem rendelkező gazdasági társaság (a továbbiakban: vállalkozás), ezen belül különösen mikro-, kis- és középvállalkozás a szomszédos államok és a Magyar Köztársaság között fennálló nemzetközi szerződésekkel összhangban: tevékenységének fejlesztése.”

3. § A Szatv. 4. § (5) bekezdésének a) pontja helyébe az alábbi rendelkezés lép:

„a) a (2) bekezdés a) pontja szerinti befizetések, adományok előző naptári évi összegével azonos rendszeres támogatás, amely nem lehet kevesebb, mint amennyi az Alap 1 milliárd forint összegre való kiegészítéséhez szükséges,”

4. § A Szatv. 4. § (6) bekezdése az alábbi mondattal egészül ki:

„Az Alap működésére fordított kiadások az Alap teljes összegének öt százalékát nem haladhatják meg.”

5. § A Szatv. 5. § (2) bekezdése helyébe az alábbi rendelkezés lép:

„(2) A Tanács tizenöt tagból áll. Hét tagját a miniszter saját hatáskörében jelöli ki és bízza meg, illetve kéri fel. A Tanács elnökét és további hét tagját a Magyar Állandó Értekezlet tagszervezeteinek javaslata alapján a miniszterelnök nevezi ki. Tagnak felkérhető, illetve kinevezhető jelentős közéleti személy is.”

6. § (1) A Szatv. 6. § (2) bekezdése helyébe az alábbi rendelkezés lép:

„(2) Az öt, hét vagy kilenctagú Kollégiumot a Tanács véleményének kikérésével, valamint a Magyar Állandó Értekezlet tagszervezeteinek javaslatai alapján a miniszter hozza létre és szünteti meg. A Kollégiumok elnökeit a Kollégiumok tagjai közül a Kollégium javaslata alapján és a Tanács egyetértésével a miniszter jelöli ki.”

(2) A Szatv. 6. §-a az alábbi (3) bekezdéssel egészül ki:

„(3) A Kollégiumok munkájuk során együttműködnek a Magyar Állandó Értekezlet illetékes szakmai bizottságaival.”

-----STARTING---POINT---VEGE---

7. § Ez a törvény a kihirdetését követő nyolcadik napon lép hatályba, egyidejűleg a Szatv. 3. § a) pontjának ab) alpontja hatályát veszti és az ac) alpont jelölése ab) alpontra módosul.