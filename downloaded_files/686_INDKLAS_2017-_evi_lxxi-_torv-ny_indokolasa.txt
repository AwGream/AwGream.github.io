2017. évi LXXI. törvény indokolása

az 1965. évi 4. törvényerejű rendelettel kihirdetett, a New-Yorkban, 1961. március 30-án kelt Egységes Kábítószer Egyezmény módosításának kihirdetéséről

-----STARTING---POINT---ALTALANOS---

Általános indokolás

A törvény az alábbi fő célkitűzéseket valósítja meg:

Az ENSZ Kábítószer Bizottsága 59/1. számú határozatának a magyar jogrendbe történő átültetése történik meg, összhangban a nemzetközi szerződésekkel kapcsolatos eljárásról szóló 2005. évi L. törvényben foglaltakkal.

-----STARTING---POINT---RESZLETES---

Részletes indokolás

Az 1-4. §-hoz

Az ENSZ Kábítószer Bizottság 2016. március 18-án megtartott ülésén, az Egészségügyi Világszervezet ajánlása alapján, úgy határozott, hogy az acetylfentanyl-t a New-Yorkban, 1961. március 30-án kelt Egységes Kábítószer Egyezmény I. és IV. Jegyzékére helyezi.

Az acetylfentanyl Magyarországon a hatályos jogszabályok szigorúbb ellenőrzést lehetővé tevő jegyzékein nem szerepel.

Az Egységes Kábítószer Egyezmény Jegyzékeire történő felvétellel az acetylfentanyl nemzetközileg is a legszigorúbban ellenőrzött kategóriába került.