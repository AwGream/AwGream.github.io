2012. évi LXVII. törvény indokolása

a Magyarország 2012. évi központi költségvetéséről szóló 2011. évi CLXXXVIII. törvény módosításáról

-----STARTING---POINT---ALTALANOS---

Általános indokolás

A törvény a szabálysértésekről, a szabálysértési eljárásról és a szabálysértési nyilvántartási rendszerről szóló 2012. évi II. törvénynek az általános szabálysértési hatóság tekintetében hozott újításával összhangban a Magyarország 2012. évi központi költségvetéséről szóló 2011. évi CLXXXVIII. törvény olyan irányú módosítását tartalmazza, amely a központi költségvetés egyenlegének változatlansága mellett a szabálysértési bírságból származó bevételek tekintetében a helyi önkormányzat hivatalának foglalkoztatásában álló és a fővárosi, megyei kormányhivatalok állományába kerülő köztisztviselők bérének fedezetéhez szükséges átrendezést hajtja végre.

A törvény elfogadásához a költségvetési főösszegek módosítása folytán a Költségvetési Tanács előzetes hozzájárulása szükséges volt.

-----STARTING---POINT---RESZLETES---

Részletes indokolás

Az 1. §-hoz

A központi költségvetés bevételi és kiadási % összegét módosítja az egyenleg változatlanul hagyása mellett.

A 2-3. §-hoz

Az egyes költségvetési fejezetek között osztja meg a központi költségvetésbe befolyó többletbevételt és többletkiadást.

A 4. §-hoz

A törvény hatálybalépéséhez szükséges rendelkezést állapítja meg.