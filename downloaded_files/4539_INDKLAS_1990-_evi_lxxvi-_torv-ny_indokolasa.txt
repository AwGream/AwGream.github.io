1990. évi LXXVI. törvény indokolása

a Társadalombiztosítási Alap 1990. évi költségvetéséről szóló 1989. évi XLVIII. törvény módosítására irányuló törvényjavaslathoz

-----STARTING---POINT---ALTALANOS---

A Társadalombiztosítási Alap 1990. évi költségvetéséről szóló 1989. évi XLVIII. törvény 3. § (4) bekezdése úgy rendelkezik, hogy a 3. § (3) bekezdésében szereplő ellátásokat - a fogyasztói árszínvonal tényleges emeléséhez igazodóan - 1990. évben az Országgyűlés döntése alapján meg kell emelni. Ennek értelmében született az a döntés, hogy az ez évben történt kétszeri rendkívüli nyugdíjemelést követően - melyek kizárólag az alacsony összegű nyugellátásban részesülőket érintették - a nyugdíjak szélesebb körét indokolt jelentősebb egyszeri összeggel kiegészíteni.

A törvényjavaslat a Társadalombiztosítási Alap 1990. évi költségvetéséről szóló 1989. évi XLVIII. törvény szerkezetének figyelembevételével 9,1 milliárd forinttal módosítja a nyugdíjak, nyugdíjszerű ellátások előirányzatait annak érdekében, hogy az öregségi nyugdíjminimum háromszorosát,  havi 13 800 forintot meg nem haladó ellátások egyszeri kiegészítésének költségei biztosítottak legyenek. Ennek keretében az 5000 Ft-ot meg nem haladó ellátátásban részesülők 4000 Ft, az 5000 Ft-ot meghaladó, de a 8000 Ft-ot meg nem haladó ellátásban részesülők 3200 Ft, a 8000 Ft-ot meghaladó, de a 13 800 Ft-ot meg nem haladó ellátásban részesülők pedig 2400 Ft egyszeri kiegészítést kapjanak. Az egyszeri kiegészítés végrehajtásához szükséges részletes szabályokat e törvény felhatalmazása alapján kormányrendelet szabályozza.

A törvény 4. § (4) bekezdése értelmében a gyógyító-megelőző ellátásokra fordítandó összeget - a Társadalombiztosítási Alap bevételeinek várható alakulására tekintettel - 1,7 md forinttal fel kell emelni. Ez az összeg fedezetet nyújt a - törvénymódosításban már korábban érvényesített - 180 m Ft összegű benzináremelés-ellentételezésre, továbbá a minimálbér emelésére és a terven felüli áremelések egy részének ellentételezésére.

A módosítás - a számszaki egyezőség megteremtése érdekében - a törvény több jogszabályhelyének korrekcióját teszi szükségessé.

-----STARTING---POINT---RESZLETES---
-----STARTING---POINT---VEGE---