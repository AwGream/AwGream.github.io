2008. évi LXXVII. törvény indokolása

az Európai Unió, az Európai Közösség, a Svájci Államszövetség és a Liechtensteini Hercegség között az Európai Közösség és a Svájci Államszövetség közötti, a Svájci Államszövetségnek a schengeni vívmányok végrehajtására, alkalmazására és fejlesztésére irányuló társulásról szóló megállapodáshoz való csatlakozásról szóló Jegyzőkönyv kihirdetéséről

-----STARTING---POINT---ALTALANOS---

Általános indokolás

2004. október 26-án került sor az Európai Unió, az Európai Közösség és a Svájci Államszövetség között a Svájci Államszövetségnek a schengeni vívmányok végrehajtásában, alkalmazásában és annak továbbfejlődésében való részvételéről szóló Megállapodás megkötésére. A Megállapodást az Európai Unió, az Európai Közösség és a Svájci Államszövetség között, a Svájci Államszövetségnek a schengeni vívmányok végrehajtására, alkalmazására és fejlesztésére irányuló társulásáról szóló 2007. évi CXXXII. törvény emelte be a magyar jogba (kihirdetve: 2007. XI. 21.).

2008. február 28-án aláírta az EU és a Közösségek valamint Liechtenstein azt a Jegyzőkönyvet, amely az említett Megállapodás 16. Cikke alapján jött létre. E Cikk rendelkezései értelmében Liechtenstein a Megállapodáshoz az egyes szerződő felek jogait és kötelezettségeit meghatározó Jegyzőkönyvvel a schengeni vívmányok végrehajtásához, alkalmazásához, fejlesztéséhez csatlakozhat. Liechtensteinek a Jegyzőkönyv értelmében ugyanolyan jogai és kötelezettségei lesznek, mint Svájcnak.

-----STARTING---POINT---RESZLETES---

Részletes indokolás

Az 1. §-hoz

A Jegyzőkönyv tartalmát tekintve - a jogalkotásról szóló 1987. évi XI. törvény 3. §-a alapján - törvényhozási tárgykört érintő szabályokat tartalmaz. Erre tekintettel, a nemzetközi szerződésekkel kapcsolatos eljárásról szóló 2005. évi L. törvény 7. § (1) bekezdésének a) pontja alapján a Jegyzőkönyv kötelező hatályának elismerésére az Országgyűlésnek kell felhatalmazást adnia, majd azt törvényben kell kihirdetni.

A 2. §-hoz

A nemzetközi szerződésekkel kapcsolatos eljárásról szóló 2005. évi L. törvény rendelkezései értelmében a Jegyzőkönyv kihirdetésére törvényben kerül sor.

A 3. §-hoz

A törvény tárgyát az Európai Unió, az Európai Közösség, a Svájci Államszövetség és a Liechtensteini Hercegség között az Európai Közösség és a Svájci Államszövetség közötti, a Svájci Államszövetségnek a schengeni vívmányok végrehajtására, alkalmazására és fejlesztésére irányuló társulásról szóló megállapodáshoz való csatlakozásról szóló Jegyzőkönyv (a továbbiakban: Jegyzőkönyv) kötelező hatályának elismerése, és törvénnyel történő kihirdetése képezi.

2004. október 26-án került sor az Európai Unió, az Európai Közösség és a Svájci Államszövetség között a Svájci Államszövetségnek a schengeni vívmányok végrehajtásában, alkalmazásában és annak továbbfejlődésében való részvételéről szóló Megállapodás (a továbbiakban: Megállapodás) megkötésére. A Megállapodás 2008. március 1-jén lépett hatályba, Svájc előreláthatólag 2008. november hónap folyamán válik ténylegesen teljes jogú Schengen-taggá.

A Megállapodás, amely az EKSZ 310. cikke alapján megkötött társulási megállapodás, ún. vegyes szerződés mivel az részben az EKSZ IV. címébe, részben pedig az EUSZ VI. címébe tartozó tárgyköröket szabályoz.

A schengeni vívmányok ugyanis, a Schengeni Vívmányoknak az Európai Unió keretébe történő beillesztéséről szóló Jegyzőkönyv hatályba lépését követően (1999. május 1.) a pilléres struktúrát követve illeszkedtek be az uniós keretekbe. Ily módon a schengeni előírásoknak a határellenőrzésre, vízumokra, tartózkodásra és kiutasításra vonatkozó részei az EKSZ IV. címén alapuló normáknak minősülnek, míg a Schengeni Információs Rendszerre (a továbbiakban: SIS), a rendőri, valamint az igazságügyi együttműködésre vonatkozó részei az EUSZ VI. címére épülnek.

2008. február 28-án aláírta az EU és a Közösségek valamint Liechtenstein azt a Jegyzőkönyvet, amely az említett Megállapodás 16. Cikke alapján jött létre. E Cikk értelmében Liechtenstein a Megállapodáshoz az egyes szerződő felek jogait és kötelezettségeit meghatározó Jegyzőkönyvvel a schengeni vívmányok végrehajtásához, alkalmazásához, fejlesztéséhez csatlakozhat. Liechtensteinek a Jegyzőkönyv értelmében ugyanolyan jogai és kötelezettségei lesznek, mint Svájcnak.

Liechtenstein - tekintettel korlátozott lehetőségeire (2004-es adat szerint a becsült lakosság 32 ezer fő) - a schengeni joganyag végrehajtásához szükséges erőforrásokat (számítástechnikai infrastruktúra, humánerőforrás) lényegében Svájctól kölcsönzi. Svájc ugyanis részt vesz a vízumpolitika és a biztonsági ügyek területén folytatott együttműködésben, amely közös adatbázisok használatát is magában foglalja, Liechtenstein a Schengeni Információs Rendszerhez és a Vízuminformációs Rendszerhez való hozzáférés érdekében használhatja tehát Svájc technikai infrastruktúráját.

Ahogyan azt a törvény címe is mutatja, a schengeni vívmányok már nemcsak az eredeti Schengeni Egyezményeket és azok alapján elfogadott végrehajtási normákat jelentik, hanem az 1999 óta a Tanács, illetve a Tanács és az Európai Parlament által elfogadott, a schengeni vívmányok továbbfejlesztését jelentő uniós normákat (határozat, kerethatározat) és közösségi rendeleteket, irányelveket is. Ezek egyrészt fokozatosan váltják ki az Egyezmény cikkeit és a végrehajtó bizottsági határozatokat, illetve bizonyos esetekben módosítják azokat.

A schengeni vívmányok alkalmazásáról az Európai Unióval társulási megállapodást kötő államok ily módon részt vesznek a schengeni vívmányok továbbfejlődésében is.

Ennek alapján Liechtenstein végrehajtja és alkalmazza a Svájccal között társulási Megállapodás:

az A) mellékletben felsorolt klasszikus, még hatályban lévő schengeni normákat;

a B) mellékletben szereplő, a schengeni vívmányok továbbfejlesztését képező közösségi és uniós normákat, amelyek kiváltják vagy módosítják a korábbi schengeni normákat;

valamint minden olyan normát, amelyet a Megállapodás hatálybalépését követően már a Megállapodásban előírt eljárás alkalmazásával fogadott el a Tanács.

Liechtensteinnek el kell fogadnia tehát a schengeni vívmányok összességét és továbbfejlesztését, a Svájc számára is nyújtott egyetlen kivételtől eltekintve (a Svájccal kötött schengeni megállapodás 7. cikkének (5) bekezdése):

Amennyiben egy új schengeni jogi aktus vagy intézkedés rendelkezései értelmében a tagállamok nem köthetik a Schengeni Megállapodás végrehajtásáról szóló egyezmény 51. cikkében meghatározott feltételekhez a bűnügyi jogsegély iránti megkereséseket vagy más tagállamok házkutatásra és/vagy bizonyítási eszközök lefoglalására irányuló határozatainak elismerését, Liechtensteinnek nem kell átültetnie ezeket a rendelkezések a saját belső jogrendjébe, amennyiben azok a közvetlen adózás területén elkövetett bűncselekmények felderítésére irányuló nyomozással vagy büntetőeljárással kapcsolatos házkutatás vagy lefoglalás iránti megkeresésekre, illetve határozatokra vonatkoznak, amennyiben ezeket Liechtensteinben követték el, és ezek a cselekmények a liechtensteini jog szerint nem sújthatók szabadságvesztéssel.

E kivételtől eltekintve, amennyiben Liechtenstein a schengeni vívmányok jövőbeni továbbfejlesztését nem fogadja el, a jegyzőkönyv hatályát veszti.

E jegyzőkönyv 1. és 4. cikke, valamint 5. cikke (2) bekezdése a) pontjának első mondata, továbbá a társulási megállapodás 3. cikkének (1), (2), (3) és (4) bekezdésében, valamint 4., 5. és 6. cikkében foglalt jogok és kötelezettségek Liechtensteinen vonatkozásában az aláírástól alkalmazandók, ennek alapján megfigyelőként részt vesz valamennyi szintű tanácsi formáció Vegyes Bizottság összetételű munkájában jogosult lesz véleményét a vegyes bizottságon belül kifejezésre juttatni, valamint magas rangú és miniszteri szinten elnökségét ellátni.

A Vegyes Bizottság számos feladatot lát el, így - többek között - a Megállapodás értelmezéséből származó kérdések elbírálása, vagy a schengeni relevanciájú normák elfogadásában való közreműködés.

Különös rendelkezések vonatkoznak Liechtensteinre a schengeni vívmányok továbbfejlesztésének végrehajtásához szükséges időt illetően, amennyiben Liechtensteinnek alkotmányos követelményeket kell teljesítenie (18 hónap), valamint azon pénzügyi hozzájárulást illetően, amelyet Liechtensteinnek a vegyes bizottság formájában ülésező tanácsi munkacsoportok igazgatási költségeihez kell nyújtania. Ezen igazgatási költségek teljes összege a Svájccal kötött megállapodás szerint 8 100 000 EUR, és Liechtensteinnek ezen összeg 0,071%-át kell majd fizetnie. Ezenkívül Liechtensteinnek - Svájchoz hasonlóan - GDP-jével arányosan hozzá kell járulnia a schengeni vívmányok végrehajtásával kapcsolatos működési költségekhez is. Következésképpen Liechtenstein schengeni vívmányokhoz való társulása nem jár pénzügyi kihatással az EU-ra.

A 4. §-hoz

A Megállapodás 9. cikk (2) bekezdése rendelkezik a Jegyzőkönyv bizonyos rendelkezéseinek az aláírástól történő ideiglenes alkalmazásáról. A nemzetközi szerződéskötési eljárásról szóló 2005. évi L. törvény alapján egy nemzetközi szerződést csak abban az esetben lehet ideiglenesen alkalmazni, ha azt a kötelező hatály elismerésére jogosult szerv, azaz jelen esetben az Országgyűlés jóváhagyta. Ennek eredményeképpen a kihirdető jogszabályban rendelkezni kell a Jegyzőkönyv rendelkezésének a hatálybalépést követő ideiglenes alkalmazásáról.

Az 5. §-hoz

A 9. cikk (1) bekezdés értelmében a Megállapodás egy hónappal azt követően lép hatályba, amikor az Európai Unió Tanácsának Főtitkára megállapítja, hogy a Megállapodásban részt vevő Felek által vagy azok nevében a jóváhagyás kifejezésének valamennyi formai követelménye teljesült.

Ennek naptári napját, annak ismertté válását követően a külpolitikáért felelős miniszter - a nemzetközi szerződésekkel kapcsolatos eljárásról szóló 2005. évi L. törvény 10. § (4) bekezdése értelmében - a Magyar Közlönyben közzétett egyedi határozatával állapítja meg.

A Jegyzőkönyv rendelkezéseinek alkalmazásáról az Európai Unió tagállamaival folytatott bűnügyi együttműködésről szóló 2003. évi CXXX. törvény III. fejezete rendelkezik.

A Magyar Köztársaság schengeni tagsága rendészeti-igazgatási kérdés, a tagságból eredő feladatok elvégzéséért, illetőleg ezek végrehajtásának biztosításáért az igazságügyi és rendészeti miniszter gondoskodik.