2016. évi CXII. törvény indokolása

az egyes közszolgáltatások ellátásáról és az ezzel összefüggő törvénymódosításokról szóló 2013. évi CXXXIV. törvény módosításáról

-----STARTING---POINT---ALTALANOS--- 

Az egyes közszolgáltatások ellátásáról és az ezzel összefüggő törvénymódosításokról szóló 2013. évi CXXXIV. törvény módosítását indokolja, hogy 2016. április 1-jétől megkezdte működését az átalakított hulladékgazdálkodási közszolgáltatási rendszer.

Az átalakítással a hulladékgazdálkodási közfeladat szétvált állami és önkormányzati közfeladatra. Az állami feladatok ellátására az állam koordináló szervezetet (a továbbiakban: Koordináló szerv) hozott létre, amely felett az irányítási és tulajdonosi feladatokat a hulladékgazdálkodási közszolgáltatási díj megállapításáért felelős nemzeti fejlesztési miniszter látja el. A Koordináló szerv működésére vonatkozó alapvető szabályokat az állami hulladékgazdálkodási közfeladat ellátására létrehozott szervezet kijelöléséről, feladatköréről, az adatkezelés módjáról, valamint az adatszolgáltatási kötelezettségek részletes szabályairól szóló 69/2016. (III. 31.) Korm. rendelet (a továbbiakban: Korm. rendelet) állapítja meg.

-----STARTING---POINT---RESZLETES---

Az 1. §-hoz

A közérdekű szolgáltató a szolgáltatást a hulladékról szóló 2012. évi CLXXXV. törvény 32/A. § (2) bekezdése szerinti szervezet - az állami hulladékgazdálkodási közfeladat ellátására létrehozott Koordináló szerv - által, a Koordináló szerv által fizetendő hulladékgazdálkodási szolgáltatási díjról szóló 13/2016. (V. 24.) NFM rendeletben foglaltak szerint meghatározott szolgáltatási díj fejében köteles elvégezni. Ennek a szolgáltatási díjnak fedeznie kell a hulladékszállítási ideiglenes ellátás teljes közvetlen költségét, a Korm. rendelet előírása szerint.

A 2. §-hoz

Az ideiglenes ellátás során kijelölt közérdekű szolgáltatónak is - a szerződéses közszolgáltatóhoz hasonlóan - a jogszabályban rögzített szolgáltatási díjat kell megkapnia, amely fedezi a szolgáltatás teljes közvetlen költségét. Ahhoz azonban, hogy a szolgáltatási díj kiszámítható lehessen, a Koordináló szerv részére a kijelölt közérdekű szolgáltatónak is meg kell adnia minden szükséges adatot, amely alapján a közszolgáltatási díj a lakosság irányában megállapítható és számlázható, illetve a szolgáltatási díj a kijelölt szolgáltató irányában folyósítható.

A kijelölt közérdekű szolgáltató az ingatlanhasználó beazonosítása és a szállítási tevékenységről történő adatszolgáltatás során adatokat - köztük személyes adatokat is - kezel, sőt erről nyilvántartást is vezet. A személyes adatkezelésről törvényi szinten szükséges rendelkezni. A kijelölt közérdekű szolgáltató ugyanakkor a kezelt személyes adatokat haladéktalanul köteles törölni, ha az adatkezelés nem a törvényben meghatározott célból történt vagy az adatkezelés célja megszűnt.

-----STARTING---POINT---VEGE---

A 3. §-hoz

A hatályba léptető rendelkezést tartalmazza.