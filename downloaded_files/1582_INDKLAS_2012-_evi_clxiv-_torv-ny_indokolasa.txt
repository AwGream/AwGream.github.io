2012. évi CLXIV. törvény indokolása

a nemzetgazdasági szempontból kiemelt jelentőségű beruházások megvalósításának gyorsításáról és egyszerűsítéséről szóló 2006. évi LIII. törvény módosításáról

-----STARTING---POINT---ALTALANOS--- 

A törvény célja a kiemelt jelentőségű beruházásokkal összefüggő hatósági eljárások gyorsítása érdekében, a fővárosi és megyei kormányhivatalokat vezető kormánymegbízottak kijelölésére, és a kijelölt kormánymegbízott feladat- és hatáskörére vonatkozó rendelkezések pontosítása.

-----STARTING---POINT---RESZLETES---

Az 1. §-hoz

A rendelkezés célja a 2/A. §-ban foglaltak pontosítása, annak érdekében, hogy a jogalkalmazók számára egyértelmű legyen a jogalkotó azon szándéka, hogy a kormánymegbízott a kiemelt jelentőségű ügyben eljáró valamennyi hatóság, illetve szakhatóság tekintetében gyakorolhatja a kiemelt jelentőségű ügyekkel összefüggő feladatat- és hatásköreit, függetlenül az általa vezetett kormányhivatalnak a fővárosi és megyei kormányhivatalokról szóló kormányrendeletben meghatározott illetékességi területétől. Továbbá szükséges kivételként megjelölni azokat a szerveket, melyekre a kormánymegbízott hatásköre nem terjed ki.

A 2/B. §-ban foglalt rendelkezés célja, hogy a kormánymegbízott a kiemelt jelentőségű üggyel összefüggésben eljáró valamennyi szervet jogosult legyen soron kívüli feladat elvégzésére, vagy mulasztás pótlására utasítani, a kormány tagjai, az önálló szabályozó szervek, az autonóm államigazgatási szervek, a Nemzeti Adó- és Vámhivatal és a rendvédelmi szervek kivételével.

A kormánymegbízott a kormánytag felé jelzéssel élhet, aki öt napon belül tájékoztatást ad.

-----STARTING---POINT---VEGE---

A 2. §-hoz

Hatálybaléptető rendelkezést tartalmaz.