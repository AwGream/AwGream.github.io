2015. évi I. törvény indokolása

az adózás rendjéről szóló 2003. évi XCII. törvénynek az Elektronikus Közúti Áruforgalom Ellenőrző Rendszerrel összefüggő módosításáról

-----STARTING---POINT---ALTALANOS--- 

A törvény célja, hogy az Elektronikus Közúti Áruforgalom Ellenőrző Rendszer (a továbbiakban: EKAER) 2015. január 1-jei bevezetése óta, a rendszer működésével kapcsolatban szerzett adóhatósági és adózói tapasztalatok tükrében a rendszer működését a gyakorlatban mutatkozó sajátosságokhoz igazítsa. A törvény igazodik az EKAER próbaüzemének befejeződéséhez.

-----STARTING---POINT---RESZLETES---

Az 1. §-hoz

A törvény - igazodva a gyakorlati igényekhez - rugalmasabb szabályozást alakít ki az EKAER-rel kapcsolatban, azzal, hogy az EKAER rendszer működtetésével kapcsolatos részletszabályokat miniszteri szintű rendeletben rendeli szabályozni, törvényi szinten pusztán az EKAER kötelezettség és biztosítékadási kötelezettség előírása marad.

A 2. §-hoz

A törvény felhatalmazást ad az adópolitikáért felelős miniszternek, hogy az EKAER működtetésével kapcsolatos minden részletszabályt rendeletben állapítson meg.

A 3. §-hoz

A törvény rögzíti, hogy kockázati biztosítékot első alkalommal 2015. március 11-től kell nyújtani.

A 4. §-hoz

A törvény rendelkezik arról, hogy a március 1-jével hatályba lépő EKAER-re vonatkozó szabályokat a 2015. március 1-jén és azt követően megkezdett fuvarozások tekintetében kell teljesíteni.

Az 5. §-hoz

A törvény a 2015. március 1-jén hatályba lépő EKAER szabályozáshoz kapcsolódó hivatkozások pontosítását tartalmazza.

A 6. § -hoz

A törvény hatályon kívül helyezi azokat a szabályokat, melyek a szabályozási koncepció miatt rendeleti szintre kerülnek át.

-----STARTING---POINT---VEGE---

A 7. § -hoz

A hatályba léptető rendelkezést tartalmazza. A módosítás alapján az EKAER-rel kapcsolatos új rendelkezések 2015. március 1-jén lépnek hatálya.