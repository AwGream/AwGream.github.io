1995. évi XXIII. törvény indokolása

a Magyar Köztársaság kormánya és Kanada kormánya között a beruházások ösztönzéséről és kölcsönös védelméről Ottawában, 1991. október 3-án aláírt megállapodás kihirdetéséről

INDOKOLÁS

A Megállapodás törvényhozási tárgyat érint, ezért a nemzetközi szerződések megkötésének alkotmányos szabályai és a jogalkotás rendjének törvényi előírásai szerint a kihirdetésre törvényben van mód.

A Megállapodás megfelelően szolgálja a Magyar Köztársaság mindenoldalú nemzetközi kapcsolatainak ápolásához és elmélyítéséhez fűződő érdekeket.

A Megállapodást az Országgyűlés 52/1993. (VI. 18.) sz. határozatával megerősítette.