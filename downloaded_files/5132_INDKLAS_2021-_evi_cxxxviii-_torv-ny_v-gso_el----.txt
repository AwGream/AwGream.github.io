2021. évi CXXXVIII. törvény végső előterjesztői indokolása

az egyrészről az Európai Unió és tagállamai, és másrészről Ukrajna között a közös légtér létrehozásáról szóló megállapodás kihirdetéséről

-----STARTING---POINT---ALTALANOS---

Általános indokolás

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

A törvényjavaslat célja az egyrészről az Európai Unió és tagállamai, és másrészről Ukrajna között a közös légtér létrehozásáról szóló megállapodás (a továbbiakban: Megállapodás) Magyarország részéről történő megerősítésének biztosítása és kihirdetése.

A Megállapodás célja az útvonalakhoz és a kapacitáshoz való hozzáférés tekintetében a viszonossági alapon történő fokozatos piacnyitás; a szabályozási konvergencia biztosítása és az uniós követelmények és előírások Ukrajna általi hatékony alkalmazása; valamint a megkülönböztetésmentesség és egyenlő feltételek biztosítása a gazdasági szereplők számára.

A tagállamok és Ukrajna között hatályban lévő kétoldalú légiközlekedési megállapodások vonatkozó rendelkezéseivel szemben a Megállapodás rendelkezései lesznek irányadóak. Magyarország 1995. május 19-én, Kijevben kötött kétoldalú légiközlekedés egyezményt Ukrajnával, amelyet a 30/1996. (II. 23.) Korm. rendelet hirdetett ki. Esetleges alkalmazási vita felmerülésekor eseti egyeztetés alapján határozható meg az, hogy a tagállami kétoldalú, vagy az uniós átfogó légiközlekedési megállapodás rendelkezései az irányadóak.

-----STARTING---POINT---RESZLETES---

Részletes indokolás

Az 1. §-hoz

A Megállapodás tartalmát tekintve törvényhozási tárgykört érintő szabályokat tartalmaz, ezért a nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) 7. § (1) bekezdés a) és (3) bekezdés a) pontjában foglaltakra tekintettel a Megállapodás kötelező hatályának elismerésére az Országgyűlés adhat felhatalmazást.

A 2. §-hoz

Az Nsztv. 7. § (2) bekezdése és 9. § (1) bekezdése szerint a kihirdetés az Országgyűlés hatáskörébe tartozik.

A 3. §-hoz

Az Nsztv. 10. § (1) bekezdés b) pontjának megfelelően a törvény 1. melléklete a Megállapodás hiteles magyar nyelvű szövegét tartalmazza.

A 4. §-hoz

Az Nsztv. 11. § (1) bekezdésének megfelelően a Megállapodás hatálybalépéséig rendelkezik annak ideiglenes alkalmazásáról.

Az 5. §-hoz

Hatályba léptető rendelkezés. A hatálybalépés napját - az Nsztv. 10. § (4) bekezdésének megfelelően - a külpolitikáért felelős miniszter a Magyar Közlönyben közzétett közleményével állapítja meg.

A 6. §-hoz

Az Nsztv. 10. § (1) bekezdés f) pontjának megfelelően tartalmazza a megállapodás végrehajtásáért felelős szerv megjelölését.