2016. évi LIX. törvény indokolása

energetikai tárgyú törvények jogharmonizációs módosításáról

-----STARTING---POINT---ALTALANOS--- 

Az Európai Bizottság az Európai Unió harmadik energiacsomagja átültetésével összefüggésben kötelezettségszegési eljárást indított Magyarország ellen. A jogszabály célja a szükséges törvényi szintű módosítások megvalósítása és ennek keretében

- a villamos energiáról szóló 2007. évi LXXXVI. törvény (a továbbiakban: Vet.),

- a földgázellátásról szóló 2008. évi XL. törvény (a továbbiakban: Get.), valamint

- a Magyar Energetikai és Közmű-szabályozási Hivatalról szóló 2013. évi XXII. törvény (a továbbiakban: Statútum törvény)

módosítása.

A módosítások két fő kérdéskört érintenek. A módosítások egy része a rendszerhasználati és egyéb díjakkal kapcsolatos rendelkezéseket, míg a módosítások másik része az energiapiacra történő belépéssel kapcsolatos egyes jogszabályi rendelkezéseket érinti.

-----STARTING---POINT---RESZLETES---

Az 1. §-hoz

A módosítás a villamosenergia-ipari vállalkozás fogalmát érinti. A módosítás nyomán a jövőben természetes személyek is végezhetnek, a Vet. hatálya alá tartozó engedélyköteles tevékenységet.

A 2. §-hoz

A törvény értelmében a jövőben a villamosenergia-kereskedő nem köteles a székhelyén vagy egyéb meghatározott helyen felhasználói kapcsolattartási szervezetet („helyszíni ügyfélszolgálatot”) fenntartani. A rendelkezés nem érinti az egyetemes szolgáltatásra jogosultakat ellátó villamosenergia-kereskedőt és az egyetemes szolgáltatót.

A 3. §-hoz

Az 1. §-sal összefüggésben módosítja a villamosenergia-kereskedelemre vonatkozó működési engedéllyel kapcsolatos általános szabályokat, beleértve a teljes körű és a korlátozott (a felhasználók ellátására közvetlenül nem jogosító) működési engedélyre való jogosultságot.

A 4-5. és 9. §-hoz

A rendelkezések a hatályos árszabályozási rendszert módosítják. A módosítás nyomán az egyes díjakkal (rendszerhasználati díj és egyes külön díjak) összefüggő árszabályozási keretek megállapítása a nemzeti fejlesztési minisztertől teljes egészében a Magyar Energetikai és Közmű-szabályozási Hivatalhoz (a továbbiakban: MEKH) kerül.

Ezzel összefüggésben a rendszerhasználati díjak megállapítására a jelen törvényi szintű módosításokat követően egy háromszintű szabályozás jön létre. Az első szabályozási szint a MEKH elnökének rendelete, amely keret jelleggel tartalmazza az árszabályozás és az ármegállapítás alapelveit. A szabályozás második szintje a MEKH által kiadott módszertani útmutató, amely egy, a díjmegállapítás módszertanával összefüggő tájékoztató jellegű dokumentum a piaci szereplők számára. A szabályozás harmadik szintje a MEKH által kiadott, a rendszerhasználati díjak konkrét alkalmazandó mértékét megállapító határozatok.

Az alapszolgáltatásokon túli, ún. külön díjas szolgáltatások tekintetében a külön díjas szolgáltatások körét és díjait, ha azok az egyetemes szolgáltató által nyújtott többletszolgáltatások, a nemzeti fejlesztési miniszter rendeletben határozza meg. Ha azok az elosztó által nyújtott szolgáltatások, a külön díj ellenében biztosított szolgáltatások körét a MEKH elnöke rendeletben, míg a külön díjak mértékét a MEKH határozatban állapítja meg.

A 6-7. §-hoz

A rendelkezések célja az új árszabályozási keretekkel összefüggően, hogy a rendszerhasználati díjakat, az elosztó által nyújtott külön díjakat és a csatlakozási díjakat megállapító MEKH határozatok elleni jogorvoslati kereteket megteremtse. Ezen díjak tekintetében az érintett hálózati engedélyes a törvényben maghatározott feltételek szerint bírósághoz fordulhat.

A 8. §-hoz

Felhatalmazó rendelkezések a módosításokkal összefüggő alsóbb szintű szabályozás érdekében.

A 10-11. §-hoz

Az 1-8. §-okkal összefüggésben pontosító, szövegcserés módosító és hatályon kívül helyező rendelkezések.

A 12. §-hoz

A módosítás a földgázipari vállalkozás fogalmát érinti. A módosítás nyomán a jövőben természetes személyek is végezhetnek a Get. hatálya alá tartozó engedélyköteles tevékenységet.

A 13. §-hoz

A rendelkezés a 12. §-sal összefüggésben módosítja a földgáz-kereskedelemre vonatkozó működési engedéllyel kapcsolatos egyes általános jellegű rendelkezéseket, beleértve a teljes körű, valamint a korlátozott (a felhasználók ellátására közvetlenül nem jogosító) működési engedélyre való jogosultságot.

A 14. §-hoz

A rendelkezés értelmében a jövőben a földgázkereskedő nem köteles a székhelyén vagy egyéb meghatározott helyen felhasználói kapcsolattartási szervezetet („helyszíni ügyfélszolgálatot”) fenntartani. A rendelkezés nem érinti az egyetemes szolgáltatásra jogosultakat ellátó földgáz-kereskedőt és az egyetemes szolgáltatót.

A 15-22. §-hoz

A rendelkezések a hatályos árszabályozási rendszert módosítják. A módosítás nyomán az egyes díjakkal (rendszerhasználati díj és egyes külön díjak) összefüggő árszabályozási keretek megállapítása a nemzeti fejlesztési minisztertől teljes egészében a Magyar Energetikai és Közmű-szabályozási Hivatalhoz (a továbbiakban: MEKH) kerül.

Ezzel összefüggésben a rendszerhasználati díjak megállapítására a jelen törvényi szintű módosításokat követően egy háromszintű szabályozás jön létre. Az első szabályozási szint a MEKH elnökének rendelete, amely keret jelleggel tartalmazza az árszabályozás és az ármegállapítás alapelveit. A szabályozás második szintje a MEKH által kiadott módszertani útmutató, amely egy, a díjmegállapítás módszertanával összefüggő tájékoztató jellegű dokumentum a piaci szereplők számára. A szabályozás harmadik szintje a MEKH által kiadott, a rendszerhasználati díjak konkrét alkalmazandó mértékét megállapító határozatok.

Az alapszolgáltatásokon túli, ún. külön díjas szolgáltatások tekintetében a külön díjas szolgáltatások körét és díjait, ha azok az egyetemes szolgáltató által nyújtott többletszolgáltatások, a nemzeti fejlesztési miniszter rendeletben határozza meg. Ha azok az elosztó által nyújtott szolgáltatások, a külön díj ellenében biztosított szolgáltatások körét a MEKH elnöke rendeletben, míg a külön díjak mértékét a MEKH határozatban állapítja meg.

A 23. §-hoz

A rendelkezések célja az új árszabályozási keretekkel összefüggően, hogy a rendszerhasználati díjakat, az elosztó által nyújtott külön díjakat és a csatlakozási díjakat megállapító MEKH határozatok elleni jogorvoslati kereteket megteremtse. Ezen díjak tekintetében az érintett rendszerüzemeltető a törvényben maghatározott feltételek szerint bírósághoz fordulhat.

A 24-25. §-hoz

Felhatalmazó rendelkezések a módosításokkal összefüggő alsóbb szintű szabályozás érdekében.

A 26. §-hoz

Az új árszabályozási keretekkel összefüggő módosító rendelkezések.

A 27-28. §-hoz

Az 12-25. §-okkal összefüggésben szövegcserés módosító rendelkezések és hatályon kívül helyező rendelkezések.

A 29. §-hoz

A Statútum törvény módosítása a fentiek szerinti, egyes villamos energia és földgáz díjak árszabályozási kereteinek módosításával összefüggésben. A módosítás megteremti a korábbiakban említett háromszintű szabályozási rendszer alapjait.

-----STARTING---POINT---VEGE---

A 30. §-hoz

Hatályba léptető rendelkezések

A 31. §-hoz

A Statútum törvény módosítása miatt szükséges sarkalatossági záradék.

A 32. §-hoz

Jogharmonizációs záradék.