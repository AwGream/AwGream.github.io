1991. évi XXXVII. törvény indokolása

a Magyar Köztársaság 1991. évi állami költségvetéséről és az államháztartás vitelének 1991. évi szabályairól szóló 1990. évi CIV. törvény módosításáról

Indokolás

Az 1990. évi CIV. törvény az Állami Számvevőszék 1991. évi finanszírozására céltartalékot képzett, és a törvény, illetőleg a módosításai rendelkeztek az I-III. negyedévre ennek egyenlő havi részletekben történő felszabadításáról. Ennek megfelelően a IV. negyedévre rendelkezni kellett a törvényben megállapított, a működéshez szükséges összeg felszabadításáról. A 388,8 millió forintról 395,4 millió forintra történő 6,6 millió forintos emelést (az általános tartalék terhére) az tette indokolttá, hogy az 1991. évi XXVIII. sz. törvény „A szakszervezeti vagyonvédelemről, a munkavállalók szervezkedési és szervezetei működési esélyegyenlőségéről” az Állami Számvevőszék feladatává teszi a különböző szakszervezetek által benyújtandó vagyonelszámolások ellenőrzését és hitelesítését, ami többletköltségekkel járó többletfeladatot jelent 1991. IV. negyedéve folyamán.