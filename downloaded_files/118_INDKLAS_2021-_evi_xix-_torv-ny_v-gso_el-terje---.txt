2021. évi XIX. törvény végső előterjesztői indokolása

a MOL - Új Európa Alapítvány létrehozásáról és a részére történő vagyonjuttatásról

-----STARTING---POINT---ALTALANOS--- 

A közfeladatot ellátó közérdekű vagyonkezelő alapítványok, valamint az ilyen alapítványokat vagyoni juttatással és egyéb szolgáltatásokkal támogató alapítók és csatlakozók társadalmi értékteremtő szerepének állami elismerése, továbbá ezek társadalmilag hasznos tevékenységének támogatása és védelme jegyében jelen törvényjavaslat keretében az Országgyűlés felhívja a Kormányt, hogy az állam nevében tegye meg a szükséges intézkedéseket a MOL - Új Európa Alapítvány (a továbbiakban: Alapítvány) közfeladatot ellátó közérdekű vagyonkezelő alapítvány formájában történő létrehozására.

Jelen törvényjavaslat rendelkezik egyrészt az Alapítvány alapításáról, az alapítással kapcsolatos feladatokról, másrészt a feladatok ellátásához szükséges, az állam mint az egyik alapító részéről juttatásra kerülő állami vagyon biztosításáról.

Az Alapítvány a közfeladatának ellátásával és közérdekű céljainak megvalósításával közvetlenül összefüggő tevékenységet végez, amely keretében az alapító által rendelt, valamint az Alapítványhoz csatlakozók és adományozók által juttatott vagyont kezeli.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

Jelen rendelkezés alapján az Országgyűlés felhatalmazást ad a Kormány számára közérdekű vagyonkezelő alapítványként az Alapítvány létrehozására. Továbbá az Alapítvány alapítása során a kormányzati társadalmi kapcsolatok összehangolásáért felelős miniszter jár el az állam képviseltében.

A 2. §-hoz

E § alapján az Alapítvány alapító okiratában a kuratóriumot kell kijelölni az alapítói jogok gyakorlására. Továbbá e § rendelkezik arról, hogy az Alapítvány által harmadik személynek juttatott támogatás nem minősül állami támogatásnak.

A 3. §-hoz

A § rendelkezik arról, hogy az Alapítvány közfeladata ellátásához és közérdekű céljai megvalósításához szükséges vagyonelemeket ingyenesen az Alapítvány tulajdonába kell adni. Emellett e § rendelkezik az alapító okiratban kötelező jelleggel rendezendő kérdésekről, így a hozam felhasználhatóságáról, a tartalékképzésről, valamint a kötelezettségvállalásról.

A 4. §-hoz

A § szabályozza, hogy az Alapítvány az állam által a tulajdonába adott részvények elidegenítésből származó bevételnek az elidegenítés költségeinek kiegyenlítését követően fennmaradó részét az Alapítvány a közfeladata ellátására és közérdekű céljai célok megvalósítására köteles fordítani.

-----STARTING---POINT---VEGE---

Az 5. §-hoz

Hatályba léptető rendelkezés.

A 6. §-hoz

Sarkalatossági záradék.