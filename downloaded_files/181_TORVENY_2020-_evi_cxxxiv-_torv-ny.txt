2020. évi CXXXIV. törvény

a kötelező egészségbiztosítás ellátásairól szóló 1997. évi LXXXIII. törvénynek a csecsemőgondozási díj emelésével összefüggő módosításáról

1. § A kötelező egészségbiztosítás ellátásairól szóló 1997. évi LXXXIII. törvény (a továbbiakban: Ebtv.) 42. § (1) bekezdés a) és b) pontja helyébe a következő rendelkezések lépnek:

[A csecsemőgondozási díj összege - figyelemmel a (4c) bekezdésben foglaltakra -]

„a) a (2) és (3) bekezdés szerinti esetben a naptári napi alap 100%-a,

b) a (4) bekezdés szerinti esetben a naptári napi jövedelem 100%-a.”

2. § Az Ebtv. „Átmeneti rendelkezések” alcíme a következő 82/R. §-sal egészül ki:

„82/R. § A kötelező egészségbiztosítás ellátásairól szóló 1997. évi LXXXIII. törvénynek a csecsemőgondozási díj emelésével összefüggő módosításáról szóló 2020. évi CXXXIV. törvény által megállapított 42. § (1) bekezdés a) és b) pontját a 2021. július 1-jén fennálló jogosultságra is alkalmazni kell.”

-----STARTING---POINT---VEGE---

3. § Ez a törvény 2021. július 1-jén lép hatályba.