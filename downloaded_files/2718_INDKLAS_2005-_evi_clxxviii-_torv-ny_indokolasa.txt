2005. évi CLXXVIII. törvény indokolása

a polgárok személyi adatainak és lakcímének nyilvántartásáról szóló 1992. évi LXVI. törvény módosításáról

-----STARTING---POINT---ALTALANOS--- 

A társadalmi bűnmegelőzés, az ingatlanokkal, bérlakásokkal kapcsolatos visszaélések megakadályozása, megelőzése, a jogbiztonság javítása társadalmi cél, mely célt a lakóhelyek, illetve tartózkodási helyek bejelentésének és nyilvántartásának szabályozásával is indokolt előmozdítani. Megvalósítása hozzájárul a lakosság biztonságérzetének növeléséhez.

A törvényben a valótlan (fiktív) lakcím adatot tartalmazó okmányok érvénytelenségének deklarálása és az okmánynyilvántartás nyilvánossá tétele szerepel, mely intézkedések hozzájárulnak mind az ügyletkötések biztonságának növekedéséhez, mind a lakcímbejelentésekkel összefüggésben tapasztalható szabálytalanságok jelentős mértékű csökkenéséhez, ilyen módon a társadalmi bűnmegelőzés céljainak megvalósításához.

-----STARTING---POINT---RESZLETES---

Az 1. §-hoz

A törvény a lakosság biztonságérzetének növelését, a visszaélések számának csökkentését célozza azzal, hogy a lakcímadatot tartalmazó okmányok érvénytelensége bárki által ellenőrizhetővé válik. A törvényben foglalt szabályozás mindezt úgy valósítja meg, hogy az okmány számán és érvényességén kívül más személyi adat nem válik nyilvánossá.

A 2. §-hoz

A lakosság biztonságérzetének növeléséhez nem csak a valótlan lakcím adatot tartalmazó okmányok érvénytelenségének deklarálására van szükség, hanem arra is, hogy amennyiben a hatóság jogerős határozatában megállapítja, hogy a polgár által bejelentett lakcím nem valós, a nyilvántartott lakcím adat is érvénytelenné váljon.

A 3. §-hoz

Az okmányirodai feladatok ellátásához szükséges a személyazonosítás célját szolgáló és egyéb jogosultságot igazoló okmányok kezelésére vonatkozó végrehajtási - elsősorban technikai jellegű - szabályok megalkotása. A törvény e rendelkezések rendeletben történő megállapítására a belügyminisztert hatalmazza fel.

-----STARTING---POINT---VEGE---

A 4. §-hoz

A közép, illetve felsőoktatás képzési ideje legfeljebb öt év. A tartózkodási hely bejelentések túlnyomó többsége a diákoktól származik, akik a lakóhelyükön kívüli településen tanulnak, ezért tanulmányaik idejére a képzési helyükre költöznek kollégiumi szálláshelyre, albérletbe stb. A törvény a diákok jellemző tanulmányi idejéhez igazodva tartalmazza a tartózkodási hely megújítási kötelezettségének jelenlegi 2 évről 5 évre történő kiterjesztését.