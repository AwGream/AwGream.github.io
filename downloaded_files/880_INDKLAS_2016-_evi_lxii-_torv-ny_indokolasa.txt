2016. évi LXII. törvény indokolása

a nemzeti vagyonról szóló 2011. évi CXCVI. törvény módosításáról

-----STARTING---POINT---ALTALANOS--- 

A nemzeti vagyonról szóló 2011. évi CXCVI. törvény (a továbbiakban: Nvtv.) 2. melléklet III. pontjában szereplő, a nemzetgazdasági szempontból kiemelt jelentőségű nemzeti vagyonnak minősülő műemlékek és műemlék-együttesek felsorolásának kiegészítése a Nemzeti Kastélyprogram és a Nemzeti Várprogram Kormány által elfogadott helyszíneivel elengedhetetlenül szükséges, mivel a programok forrásait elsődlegesen biztosító Gazdaságfejlesztési és Innovációs Operatív Program (a továbbiakban: GINOP) szövege az Nvtv. mellékletében történő nevesítés feltételét tartalmazza, amely nélkül az érintett kastélyokra és várakra EU-s forrás nem biztosítható.

Erre tekintettel vált szükségessé az Nvtv. nemzetgazdasági szempontból kiemelt jelentőségű műemlékeket tartalmazó 2. melléklet III. pontjának módosítása, amely nélkül nem támogathatók a GINOP forrásaiból a Nemzeti Kastélyprogram és Nemzeti Várprogram Kormány által elfogadott helyszínei.

Egyidejűleg megtörtént a nemzetgazdasági szempontból kiemelt jelentőségű nemzeti vagyonnak minősülő műemlékek és műemlékegyüttesek körének felülvizsgálata, amelynek következtében szükséges a melléklet pontosítása.

-----STARTING---POINT---RESZLETES---

Az 1. §-hoz

A Nemzeti Kastélyprogrammal és a Nemzeti Várprogrammal kapcsolatos egyes feladatokról, valamint az ezekkel összefüggő kormányhatározatok módosításáról szóló 1977/2015. (XII. 23.) Korm. határozat hatályba lépése szükségessé tette a nemzeti vagyonról szóló 2011. évi CXCVI. törvény (Nvtv.) 2. melléklet III. Nemzetgazdasági szempontból kiemelt jelentőségű nemzeti vagyonnak minősülő műemlékek és műemlékegyüttesek pontjának felülvizsgálatát és kiegészítését a Nemzeti Várprogramnak és a Nemzeti Kastélyprogramnak (Programoknak) megfelelően: A Nemzeti Kastélyprogram és Nemzeti Várprogram Kormány által elfogadott helyszínei közé bekerült Geszt, Tisza-kastély, Kondoros, Geist-kastély, Sopronhorpács, Széchenyi-kastély, Kisbér, Batthyányi-Wenckheim-kastély, Szécsény, Benczúr-kastély, Somogysárd, Somssich-kastély, Aszód, régi Podmaniczky-kastély, Komlódtótfalu, Becsky-kúria, Vép, Erdődy-kastély, Mogyoróska, Regéci vár, Szerencs, Rákóczi vár, Sopron, városfalak, Várgesztes, vár, Nógrád, vár, Kereki, Fejérkő vára, Kisvárda, várrom, Döbrönte, Szarvaskő vára.

Egyidejűleg megtörtént a nemzetgazdasági szempontból kiemelt jelentőségű nemzeti vagyonnak minősülő műemlékek és műemlékegyüttesek körének felülvizsgálata, amelynek következtében szükséges a melléklet pontosítása. A mellékletből törlésre kerültek az épületegyüttesek - művelési ággal meghatározott - azon alkotórészei, amelyek tételes részletezése nem releváns.

Az Nvtv. 2. melléklet III. pontja a beemelt várakkal és kastélyokkal kiegészítve 272. számozott tételt (helyszínt) tartalmaz, amely 165 érintett településen elhelyezkedő, 747 műemlék ingatlant jelent a központi nyilvántartás közhiteles adatai szerint.

A 2. §-hoz

Átmeneti rendelkezés.

A 3. §-hoz

A törvény sarkalatossági rendelkezését kiegészítő, kodifikációs módosítás.

-----STARTING---POINT---VEGE---

A 4. §-hoz

Hatályba léptető rendelkezés.

Az 5. §-hoz

Sarkalatossági klauzula.