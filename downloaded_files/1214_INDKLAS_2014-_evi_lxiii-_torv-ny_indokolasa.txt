2014. évi LXIII. törvény indokolása

a Nemzeti Média- és Hírközlési Hatóság 2013. évi egységes költségvetésének végrehajtásáról

-----STARTING---POINT---ALTALANOS---

Általános indokolás

A Nemzeti Média- és Hírközlési Hatóság (a továbbiakban: Hatóság) a médiaszolgáltatásokról és a tömegkommunikációról szóló 2010. évi CLXXXV. törvény (a továbbiakban: Mttv.) 134. § (3) bekezdésében foglalt határidőig benyújtotta a 2013. évi - a Nemzeti Média- és Hírközlési Hatóság Médiatanácsának (továbbiakban: Médiatanács) költségvetését is magába foglaló -, egységes költségvetéséről szóló törvényjavaslat-tervezetét az Országgyűlés Számvevőszéki és Költségvetési Bizottságához (a továbbiakban: Bizottság).

A Bizottság a Hatóság 2013. évi egységes költségvetéséről szóló törvényjavaslatot az Országgyűlés elé terjesztette, melyet az a megtárgyalást követően a 2012. évi CXCIV. törvénnyel fogadott el.

A Hatóság kiadási és bevételi főösszege 35 026,0 M Ft-ban került jóváhagyásra, a Médiatanács működési költségvetését pedig 126,1 M Ft összeggel hagyta jóvá az Országgyűlés.

A Médiatanács kezelésű költségvetésen kívüli bevételek és kiadások 2013. évi főösszege 4 519,4 M Ft a jóváhagyott előirányzatok szerint.

Az Mttv. 136. § (15) bekezdése alapján a Hatóság egységes költségvetésének mellékleteként a Médiaszolgáltatás-támogató és Vagyonkezelő Alap (a továbbiakban: Alap, MTVA) 2013. évi költségvetését 78 337,0 M Ft összeggel hagyta jóvá a törvényhozó testület.

A Hatóság az Mttv. 134. § (10) bekezdésében foglaltak szerint az egységes költségvetés végrehajtásáról zárszámadási törvényjavaslat-tervezetet készít - az Alap éves költségvetésének végrehajtásáról szóló beszámolót tartalmazó melléklettel együtt - melyet a tárgyévet követő május 31-ig nyújt be az Országgyűlés költségvetési ügyekben illetékes bizottsága elé.

-----STARTING---POINT---RESZLETES---

Részletes indokolás

Az 1-4. §-hoz

A Hatóság 2013. évi költségvetésének végrehajtása

Bevételek alakulása

Az NMHH az Mttv. vonatkozó paragrafusa szerint kiadásait saját bevételeiből és költségvetési hozzájárulásból fedezi. Működésének finanszírozása az Mttv.-ben meghatározott bevételi jogcímeken beszedett díjbevételeken és támogatásokon alapul, melynek alakulását az alábbi táblázat szemlélteti.

A Hatóság saját bevételét a frekvenciadíjak, az azonosítók lekötéséért és használatáért, illetve a hatósági eljárásért fizetett díjak, a bírságok, valamint a felügyeleti díj képezik.

A frekvenciadíjak a Hatóság közhatalmi bevételeinek 79,0%-át biztosítják. A 18 664,2 M Ft tárgyévi bevétel 5,5%-kal marad el az eredeti, illetve a módosított előirányzattól. Az elmaradások főbb okait az érintett bevételi jogcímeknél fejtjük ki.

- A 2012. évben elnyert új frekvenciák esetében az árverés eredményeként az eddigi háromszereplős piacra új állami szolgáltató belépésével számoltunk, aki az 5 MHz-es „A” blokkon felül opciót szerzett további frekvenciablokkok megvásárlására is az 1800 MHz-es, valamint a 2100 MHz-es (UMTS) sávokban. Az EGSM 900 sáv további 5,8 MHz-nyi frekvenciáját, azaz a „B” és a „C” blokkok tartományait a három inkumbens szolgáltató nyerte meg.

A költségvetési tervezés időszakában azzal a feltételezéssel éltünk, hogy ezeken a jogcímeken összességében 2 844,0 M Ft bevétel folyik be Hatóságunkhoz, mellyel szemben az alábbi indokok eredőjeként a teljesítés 1 578,9 M Ft volt.

A bíróság a 2012. szeptember 17-i ülésén hatályon kívül helyezte a Nemzeti Média- és Hírközlési Hatóság frekvenciaárverést lezáró végzését.

A Vodafone Zrt. a bírósági ítélettel szemben felülvizsgálati kérelmet nyújtott be a Kúria felé, amely a bíróság jogerős ítéletének végrehajtását a felülvizsgálati eljárás befejezéséig felfüggesztette. A Kúria a 2013. február 26-án meghozott ítéletétében jóváhagyta a szeptemberi bírósági döntést.

A három mobilszolgáltató céggel 2013. szeptember 6-án, illetve az E-GSM 900 MHz esetében október 11-én aláírásra került a „Hatósági szerződés a 900 MHz és az 1800 MHz frekvenciasáv használatára Magyarország területén” módosítása és a további frekvenciahasználati jogosultságok és fizetendő használati díjak tárgyában született megállapodás.

Ennek értelmében az E-GSM 900 sávon kiszámlázott bevételek bizonytalansága megszűnt, a szolgáltatók ezen sáv után 2022. április 8-ig vállaltak díjfizetési kötelezettséget.

A módosított szerződésekben a hatóság a szolgáltatókkal külön megállapodás keretében kötelezettséget vállalt arra, hogy a jelenleg hatályos díjrendeleteket 2013. szeptember 20-ig módosítja és kihirdeti.

A tervezett díjmódosítás megtörtént, melynek következtében a korábban hatályos frekvenciasáv szorzók módosításra kerültek. Ennek értelmében 35, 40, illetve 50 százalékos díjcsökkenés történt.

2013. szeptember 30-án Hatóságunk határozatot hozott a Telenor Magyarország Zrt. által 2004-ben elnyert „G” frekvenciablokk frekvenciahasználati jogosultságának 2014. október 8-tól 2022. április 7-ig történő meghosszabbítására vonatkozóan. Az engedélyes a frekvenciasávokért havonta sávdíjat köteles fizetni, melynek összege nettó 111,0 M Ft.

- Az egyéb frekvenciadíjak területén 58,1 M Ft-os bevételi tervtől való lemaradással, a teljesítés 3 997,9 M Ft volt. Így az előirányzat 98,6%-ban teljesült. Az eredeti tervhez mutatkozó elmaradás a mikrohullámú frekvenciadíjakon tapasztalható. Magyarázatként szolgál a nagysebességű adatátviteli rendszerek tervezettnél alacsonyabb szintje, az optikai hálózatok dinamikus fejlődése a mikrohullámú csatornákkal szemben, valamint az a tendencia, hogy a szolgáltatók egyre nagyobb mértékben használják a hagyományos mikrohullámú sáv helyett a 26 GHz-es frekvenciasávot.

Azonosítók használati díja előirányzaton a tervezettnél 0,5%-kal alacsonyabb bevételt ért el a Hatóság. A befolyt 2 438,0 M Ft nagyságrendjében igazodik az elmúlt évek összegeihez.

A felügyeleti díjak vonatkozásában a tervezettnél 185,0 M Ft-tal alacsonyabb teljesítés realizálódott, melynek oka, hogy a szolgáltatók auditált mérleg adatai elmaradtak a becslés alapján készülő terv értéktől. Az eredeti előirányzat ennek értelmében 92%-os, míg a módosított 92,9%-os teljesítést mutat.

A bevételi struktúrában kisebb nagyságrendű Egyéb alaptevékenységi bevételek (az új gazdálkodási rend szerinti Igazgatási szolgáltatási díj) a tervezett 183,3 M Ft-tal szemben 207,0 M Ft összeggel teljesültek, mely az eredeti előirányzathoz viszonyítva 12,9%-os terven felüli teljesítést mutat. Ezen a jogcímen a legnagyobb arányú (57,7%) a Mozgóképszakmai hatósági és eljárási díjak 119,5 M Ft-os összege.

Bírság címen 190,1 M Ft bevételt realizált a Hatóság, mely 26,7%-kal haladja meg az eredeti, illetve a módosított előirányzatot.

Összességében a közhatalmi bevételek előirányzatai az eredetileg tervezett 24 847,4 M Ft-nál 1 223,1 M Ft-tal alacsonyabb szinten 23 624,3 M Ft-ban realizálódtak, mely 4,9%-os elmaradást jelent.

A közhatalmi bevételek alakulását összegében és struktúrájában az alábbi táblázat és grafikon szemlélteti:

A törvény szerinti intézményi sajátos és egyéb bevételek 1 926,5 M Ft-os előirányzatának klasszikus sajátos 126,5 M Ft-os eredeti előirányzatán áru és készlet értékesítéséből, alkalmazotti térítésből, pályázati részvételi díjból, bérleti és lízingdíjból, továbbá kötbér, egyéb kártérítés és bánatpénz díjbevételből származó összegekkel számoltunk. A teljesítés 51,8 M Ft összege mind az eredeti, mind a módosított előirányzathoz viszonyítva 59,1%-os elmaradást mutat, melynek oka, hogy ezen a jogcímen befolyó bevételek nagyságrendje nehezen tervezhető.

A vonatkozó kormányrendeletben adott lehetőséggel élve a Hatóság a működésére igénybe nem vett tartalékait diszkontkincstárjegy vásárlásával lekötheti. Az ideiglenesen szabad pénzeszközöknek diszkontkincstárjegy vásárlása útján realizált kamatbevétel a tárgyévben az 1 800,0 M Ft eredeti és módosított előirányzattal szemben, döntően az alapkamat folyamatos csökkentésére tekintettel, 1 112,8 M Ft összegben teljesült, mely 38,2%-os elmaradást és közel 700,0 M Ft egyéb bevételkiesést mutat.

A kiszámlázott díjak általános forgalmi adó (ÁFA) tartalma az eredeti előirányzat 6 000,2 M Ft-os összegével szemben 5 703,2 M Ft-ban teljesült. Ez a tervezetthez viszonyítva 5,0%-os alulteljesítést jelent, melynek oka az adóköteles közhatalmi bevételek előzőekben vázolt elmaradása.

A felhalmozási és tőkejellegű bevételek 19,0 M Ft előirányzatához viszonyítva a teljesítés 14,8 M Ft, volt, mely mindkét előirányzathoz viszonyítva 22,1%-os elmaradást jelez.

A dolgozóknak nyújtott lakás kölcsön visszatérülése a 8,5 M Ft tervvel szemben 1,5 M Ft összegben realizálódott, így az elmaradás 82,4%.

A pénzeszköz átvétel törvényi előirányzata a Médiatanács hivatali szervezete költségeinek fedezetére 2 224,4 M Ft-ban került jóváhagyásra, melyből - az Alaptól átutalandó összegből - a teljesítés a terv szerint megtörtént.

Terven felüli pénzeszköz átvételi bevételként jelentkezett a Prémiumévek programban résztvevők juttatásainak költségvetési megtérítése (26,7 M Ft).

A teljesítés az eredeti előirányzathoz viszonyítva 1,2% többletet mutat, a módosított előirányzat 100%-ban teljesült.

Összességében a Hatóság 2013.évi pénzforgalmi bevétele 32 759,5 M Ft volt, amely a költségvetési törvényben elfogadott eredeti és módosított összeghez viszonyítva 6,5%-os tervezettől való elmaradást mutat.

A Hatóság a széleskörű feladatainak maradéktalan végrehajtása érdekében a folyó évi költségvetésében keletkező megtakarításaiból tartalékokat képez, melyek felhasználását az év végén kiadott Elnöki Rendelkezésben szabályozza, majd a zárszámadási törvény elfogadásával az Országgyűlés jóváhagyja.

A 2013. évi tevékenység során a tartalékok felhasználására az alábbi jogszabályhelyekre hivatkozva került sor.

Az NMHH 2012. évi egységes költségvetésének végrehajtásáról szóló 2013. évi CXCIV. törvényben, valamint a 3/2012. számú Elnöki Rendelkezésben elfogadottak szerint

- 1 026,9 M Ft a kötelezettségvállalással terhelt maradványból,

- 5 000,0 M Ft a fel nem használt frekvenciadíjakból,

- 169,9 M Ft az előző évi bírság összegéből,

- 6,3 M Ft a Forrás12 tartalékból,

az NMHH és a Médiatanács 2011. évi költségvetésének végrehajtásáról szóló 2012. évi CLVI. törvény, valamint az 5/2011. számú Elnöki rendelkezés alapján

- 7 482,1 M Ft a digitális átállást szolgáló Forrás tartalékából,

- 906,5 M Ft az Mttv. 216. § (6) bekezdésében említett tartalékból - a 2/2013. számú Elnöki Rendelkezés szerint - került felhasználásra.

A bevételek között összességében 14 591,7 M Ft-tal szerepeltetjük pénzforgalom nélkül a tartalékok igénybevételét.

A Hatóság bevételeinek - tartalékok felhasználását is tartalmazó - módosított előirányzathoz viszonyított teljesítése 95,4%, döntően a frekvenciadíjakban tapasztalt bevételkiesés következtében.

Kiadások alakulása

A Hatóság egységes költségvetésének Eredeti kiadási előirányzatai a 2012. évi kötelezettségvállalással terhelt maradványok valamint az év közben engedélyezett előirányzat-módosítások összegével a személyi juttatások, a munkaadókat terhelő járulékok, a dologi, valamint pénzeszköz átadási kiadások vonatkozásában többletként, a felhalmozási kiadások terén csökkenésként módosításra kerültek, az új értékeket a Módosított előirányzat oszlop tartalmazza. Jelentős nagyságrendű módosítás történt a pénzeszköz átadások és dologi kiadások vonatkozásában, ahol az előző évek maradványa szolgált forrásként a tárgyévi kiadásokhoz.

A kiadási előirányzatok tartalmi változásának indoklását az alábbi táblázat elemzése során mutatja be az előterjesztő:

 

 

 

 

 

 adatok MFt-ban

 Kiadások

 Eredeti előirányzat

 Módosított előirányzat

 2013. éviteljesítés

 Eltérés

 Teljesítés %(módosított)

 

 

 

 

 

 

 Személyi juttatások

 6 311,2

 6 355,3

 5 334,7

 -1 020,6

 83,9%

 Munkaadókat terhelő járulékok

 1 704,0

 1 715,4

 1 445,3

 -270,1

 84,3%

 Dologi kiadások

 5 240,0

 10 558,8

 9 006,0

 -1 552,8

 85,3%

 Dologi kiadások utáni ÁFA

 5 932,2

 6 612,7

 6 087,1

 -525,6

 92,1%

 Felhalmozási kiadások

 2 410,0

 1 990,3

 1 616,9

 -373,4

 81,2%

 Felhalmozási kiadások ÁFÁ-ja

 650,7

 537,3

 431,7

 -105,6

 80,3%

 Pénzeszköz átadás

 300,0

 9 396,7

 9 131,1

 -265,6

 97,2%

 Lakástámogatási kölcsön

 3,0

 3,0

 1,5

 -1,5

 50,0%

 Tárgyévi működési tartalék

 6 300,6

 6 300,6

 0,0

 -6 300,6

 0,0%

 Következő évek működési tartaléka

 6 174,3

 6 174,3

 0,0

 -6 174,3

 0,0%

 Összesen

 35 026,0

 49 644,4

 33 054,3

 -16 590,1

 66,6%

Az alábbi diagram az éves 33 054,3 M Ft 2013. évi kiadási teljesítés belső szerkezetét ábrázolja.

A Személyi juttatások a munkaadókat terhelő járulékokkal együtt a kiadások ötödét teszik ki (20,5%).

A Dologi kiadások és az általános forgalmi adó (ÁFA) befizetési kötelezettség megoszlási aránya 45,7%, ez az érték a működésre fordított kiadások közel felét jelenti, döntően a folyamatosan tervezett költségkiáramlást reprezentálja.

A Felhalmozási kiadások közül a Fejlesztési kiadások ÁFÁ-t is tartalmazó megoszlása 6,2%, a dolgozói lakástámogatás 1,5 M Ft.

A tárgyévben jelentős arányt képviselő (27,6%) Pénzeszköz átadás teljesítése bizonyságul szolgál a Hatóságnál képződő tartalékok hatékony célzott felhasználására a digitális átállás fedezeteként.

A személyi juttatások módosított előirányzatának teljesítése 5 334,7 M Ft. A módosított előirányzathoz képest kialakult 1 020,6 M Ft-os megtakarítást több tényező okozza, legfontosabbnak a 650 fő engedélyezett létszámmal szembeni 634 fős átlaglétszám nevezhető. Szintén fontos elem, hogy a munkavégzéshez kapcsolódó juttatások a tervezettnél alacsonyabb szinten teljesültek.

A közszféra elvárásaihoz igazodva a külső személyi juttatások soron további megtakarítás keletkezett, mivel a módosított előirányzathoz képest (273,6 M Ft) csak 243,4 M Ft-os kifizetés történt (89,0%).

A munkaadókat terhelő járulékok teljesítése a módosított előirányzathoz viszonyított 270,1 M Ft-os megtakarításnak a figyelembevételével 1 445,3 M Ft volt. A tervezetthez viszonyított 84,3%-os teljesítés az előbbiekben kifejtett tényezőknek köszönhető.

Dologi kiadások

A módosított előirányzati terv megvalósulását a következő kettős diagram szemlélteti, ahol a külső kör a módosított előirányzatokat, a belső kör pedig a teljesítéseket mutatja be.

Megállapítható, hogy valamennyi előirányzaton megtakarítás keletkezett, a legkevésbé befolyásolható ÁFA részaránya (40,3%) továbbra is jelentős mértékű.

A dologi és egyéb folyó kiadások teljesítése a 2013. évben 9 006,0 M Ft, amely ugyan az eredeti előirányzatot meghaladja, de a módosított előirányzatnak csak a 85,3%-át érte el, azaz 1 552,8 M Ft a megtakarítás.

- Az előirányzaton belül az egyik legjelentősebb megtakarítás az informatikai rendszerek működését biztosító kommunikációs és számítástechnikai szolgáltatások előirányzaton keletkezett, mintegy 427,0 M Ft értékben.

- További jelentős megtakarítás látható a szolgáltatási kiadások előirányzaton is, ahol az 1 672,2 M Ft-os előirányzathoz képest csak 1 433,7 M Ft kifizetés történt. Ez nagyrészt annak köszönhető, hogy a Hatóság a tárgyévben kevesebbet költött műszerek karbantartására, mérésügyi üzemeltetésre.

- A kiküldetés, reklám, reprezentáció kiadások módosított előirányzatának 1 852,8 M Ft-os összegével szemben a teljesítés 1 784,3 M Ft volt. Az előirányzaton valamint az egyéb dologi kiadások előirányzaton a jelentős növekedés a digitális átállást szolgáló Forrás bevonásának következménye.

- A szellemi tevékenység teljesítésén alakult ki a legjelentősebb megtakarítás, 454,4 M Ft-os összegben.

- Az általános forgalmi adó soron tervezett 6 612,7 M Ft-os befizetési kötelezettség 6 087,1 M Ft összegben teljesült, ez a módosított előirányzat 92,1%-a, az elmaradás mértéke korrelál a kiszámlázott díjak utáni ÁFA bevétel 95%-os teljesítésével.

Felhalmozási kiadások

 

 

 

 

 

 adatok MFt-ban

 Felhalmozási kiadások

 Előirányzat

 Teljesítés

 Eltérés

 Teljesítés %

 

 Eredeti

 Módosított

 

 

 (módosított)

 Felújítások

 100,0

 179,8

 143,6

 -36,2

 79,9%

 Felújítások ÁFA-ja

 27,0

 48,5

 38,8

 -9,7

 80,0%

 Felújítások

 127,0

 228,3

 182,4

 -45,9

 79,9%

 Immateriális javak vásárlása

 834,9

 551,8

 491,5

 -60,3

 89,1%

 Ingatlanok vásárlása

 41,6

 41,6

 7,6

 -34,0

 18,3%

 Gépek, berendezések, vásárlása

 1 373,5

 1 130,2

 919,9

 -210,3

 81,4%

 Járművek vásárlása

 60,0

 86,9

 54,3

 -32,6

 62,5%

 Beruházások ÁFA-ja

 623,7

 488,8

 392,9

 -95,9

 80,4%

 Beruházások

 2 933,7

 2 299,3

 1 866,2

 -433,1

 81,2%

 Összesen

 3 060,7

 2 527,6

 2 048,6

 -479,0

 81,0%

A módosított előirányzati terv megvalósulását a következő kettős diagram szemlélteti, ahol a külső kör a módosított előirányzatokat, a belső kör pedig a teljesítéseket mutatja be.

Megállapítható, hogy valamennyi előirányzaton megtakarítás keletkezett, az alábbiak szerint:

A felhalmozási kiadások 2 527,6 M Ft-os módosított előirányzata 2 048,6 M Ft-on teljesült, így a visszafogott fejlesztési kiadások eredményeként 479,0 M Ft-os megtakarítás keletkezett.

- Az előirányzaton belül a felújítási soron a teljesítés 182,4 M Ft, és ez az éves módosított előirányzathoz képest mintegy 79,9%-os teljesítést jelent, ami a visszafogott ingatlan felújításoknak az eredménye.

- A beruházások egyik legjelentősebb értéket képviselő jogcíme az immateriális javak vásárlására fordított 491,5 M Ft összeg, amely a tárgyév során a módosított előirányzat 89,1%-os teljesülését jelenti.

- A felhalmozási kiadások legnagyobb összegét kitevő gépek, berendezések, felszerelések vásárlása előirányzaton számszerűsíthető a legnagyobb megtakarítás, 210,3 M Ft értékben. Ez egyrészt az ügyviteli- és számítástechnikai eszközök vásárlására fordított kiadások szintjének a tervezettől való jelentős elmaradásának köszönhető, mivel a Hatóság lényegesen csökkentette például a munkaállomásokra, nyomtatókra vonatkozó megrendeléseit. Másrészt további megtakarításokat eredményezett a mérőműszerekre fordított kiadások csökkentése.

- A járművek vásárlása előirányzaton összegében kisebb mértékű megtakarítás tapasztalható, a módosított előirányzathoz képest 62,5%-os teljesítés történt.

- A beruházások során tervezett 2 299,3 M Ft-os összeg 1 866,2 M Ft értékben teljesült, ez a módosított előirányzat 81,2%-a.

Pénzeszköz átadás

A pénzeszköz átadás 9 396,7 M Ft-os módosított előirányzata 97,2%-on teljesült. A 9 131,1 M Ft-os pénzügyi teljesítésből a legjelentősebb tételként kiemelendő az MTVA-nak átadott működési célú 7 000,0 M Ft.

Lakáskölcsön

A lakáskölcsön kiadási előirányzaton a korábbi évek tervszámát a töredékére csökkentettük, és a 3,0 M Ft-os eredeti előirányzathoz képest 1,5 M Ft-os teljesítés történt.

Az előző bekezdésekben vázolt elemzések alátámasztására szolgál az alábbi grafikon.

A Hatóság feladatai jelentősen bővültek az elmúlt év folyamán a különböző projektekből fakadóan, és ennek megfelelően növekedtek a kiadások is. A 2012. évi teljesítéshez viszonyítva a legjelentősebb a pénzeszköz átadás, valamint a dologi kiadások dinamikája.

A módosított előirányzat a tervezett költségvetési maradvány (12 474,9 M Ft) összegét is tartalmazza. A tervezett maradványok közül a pénzforgalmi bevételi elmaradásra tekintettel 94,9%-os a következő évek működési tartalékának teljesítése, a tárgyévi működési tartalék 8 438,3 M Ft-os előirányzati teljesítése több mint 2,1 Mrd Ft-tal haladja meg a tervezett értéket.

A kiadási előirányzatok teljesítése összességében az év folyamán a maradványok igénybe vétele miatti előirányzat módosításra is tekintettel 66,6%-os.

A takarékos gazdálkodás eredményeként a bevételi és kiadási teljesítés 14 296,9 M Ft pénzmaradványt reprezentál, melynek felhasználására vonatkozóan az alábbi döntés született:

A pénzmaradványból finanszírozható a 2013. évi kötelezettségvállalással terhelt 1 044,3 M Ft értékű szállítói kötelezettség, amely tartalmazza az 50,8 M Ft összegű felügyeleti díj visszatérítést is.

A 2013.évi működési tartalékról, valamint a 2013. évi maradvány terhére szóló kötelezettségvállalásról és az MTVA részére történő befizetésről szóló 4/2013. számú Elnöki Rendelkezés értelmében a pénzmaradvány felhasználására a következő jogcímeken történt intézkedés:

A Hatóság 2013. évi saját - bírság nélküli - bevételének 25%-a a következő évek működési tartalékát biztosítja, ennek összege 5 858,6 M Ft.

A frekvenciadíjak maradványából 3 122,0 M Ft az MTVA-nak átadásra megjelölt, melyet a fogadó szerv a simulcast, azaz párhuzamos (analóg és digitális) műsorszórási költségek finanszírozására használhat fel.

A Hatóság 2013. évi 190,1 M Ft összegű bírságból származó bevétele az Mttv. vonatkozó előírásai alapján a médiatudatosság fejlesztésére fordítható.

A Hatóság a jelenlegi digitális földfelszíni hálózatban tervezett technológiai váltással kapcsolatos kiadásokra, az ODÁP projekt analógiájára, tartalékot képez, létrehozza a Digi2Forrást. A 2013. évi maradványból a képzett összeg 4 081,9 M Ft, amely a várható közfeladat befejezéséig használható fel.

Az 5. §-hoz

A Médiatanács 2013. évi működési költségvetésének végrehajtása

A bevételek alakulása

 

 

 

 

 adatok M Ft-ban

 Sor- szám

 Előirányzat neve

 Eredeti előirányzat

 Módosított előirányzat

 2013. évi teljesítés

 1.

 Fix összegű támogatás

 126,1

 126,1

 126,1

 2.

 Egyéb saját működési bevétel

 

 0,1

 0,1

 

 Összesen:

 126,1

 126,2

 126,2

A Hatóság egységes költségvetésének részeként hagyta jóvá az Országgyűlés a bevételi és kiadási főösszegeket 126,1 M Ft-ban. A bevételi előirányzat fedezete az Mttv. 135. § (2) bekezdésében meghatározott, Alap által kezelt pénzügyi források terhére biztosított.

Az eredeti bevételi előirányzat teljesítése az egyéb bevételek hatására 100,1%-os.

A kiadások alakulása

 

 

 

 

 adatok M Ft-ban

 Sor- szám

 Előirányzat neve

 Eredeti előirányzat

 Módosított előirányzat

 2013. évi teljesítés

 1.

 Személyi juttatások

 63,3

 69,0

 68,7

 2.

 Munkaadókat terhelő járulékok és szociális hozzájárulási adó

 17,1

 18,6

 18,4

 3.

 Dologi kiadások

 45,7

 13,8

 6,8

 4.

 Pénzeszközök átadása

 

 24,8

 24,8

 

 Összesen:

 126,1

 126,2

 118,7

A Médiatanács a 641/2011. (V. 18.) számú határozatában rendelkezett arról, hogy saját költségvetésének előirányzatai csak a tagok tiszteletdíjait, valamint az Mttv.-ben megfogalmazott szakérői díjak fedezetét tartalmazzák.

A társszabályozó hatóságokkal kötött szerződésekben foglalt feladatokra, az együttműködés magas szintű folyamataira, a felek közötti kapcsolatok erősítésére hivatkozva határozott a Médiatanács az 1286/2013. (VIII. 28.) számú döntésében az előirányzatok tartalmi bővítéséről. A támogatások testületi szintű odaítélésére tekintettel új előirányzatként került a működési költségvetésbe a Pénzeszköz átadások fedezete.

A személyi juttatások 68,7 M Ft-os, a munkaadókat terhelő járulékok 18,4 M Ft-os összege a módosított előirányzatok 99,6 illetve 98,9%-os teljesítését jelenti. A dologi kiadások módosított előirányzathoz viszonyított 49,3%-os, összegében 6,8 M Ft-os teljesítése a takarékos gazdálkodást reprezentálja.

A kiadások között fenti határozatra hivatkozva található a Pénzeszköz átadások 24,8 M Ft-os teljesítése.

A módosított előirányzat szerinti összes kiadás bevételhez viszonyított teljesítése 94,1%-os.

Pénzmaradvány megállapítása

A 2013. évi költségvetés működési pénzmaradványának 7,5 M Ft-os összege a kötelezettségvállalások fedezetére fordítható.

A Médiatanács kezelésű költségvetésen kívüli 2013. évi előirányzatok végrehajtása

Bevételek alakulása

 

 

 

 

 adatok M Ft-ban

 Sor- szám

 Előirányzat neve

 Eredeti előirányzat

 Módosított előirányzat

 2013. évi teljesítés

 1.

 Médiaszolgáltatási díj

 3 250,6

 2 343,4

 2 343,4

 2.

 Frekvencia pályázati díj

 5,0

 -6,6

 -6,6

 3.

 Támogatási pályázati díj

 25,0

 36,9

 36,9

 4.

 Kötbér és bírság

 350,0

 54,3

 54,3

 5.

 Késedelmi kamat

 3,0

 2,6

 2,6

 6.

 ÁFA

 885,8

 640,6

 640,6

 7.

 Óvadék

 

 154,4

 154,4

 8.

 Bankköltség térítése

 

 1,1

 1,1

 

 Összesen:

 4 519,4

 3 226,7

 3 226,7

A Médiatanács által kiszámlázott, véglegesen az Alapot illető bevételek 2013-ban az alábbiak szerint teljesültek:

A médiaszolgáltatási díjbevétel 2 343,4 M Ft, a frekvencia és támogatási pályázati díj bevétel összesítve 30,3 M Ft - a frekvencia pályázati díj negatív előirányzata szerint a partnerek részére visszautalandó összegre a folyó bevételek nem nyújtottak fedezetet -, a kötbér, bírság és késedelmi kamat bevételek pedig 56,9 M Ft összegűek. Az óvadék bevétele 154,4 M Ft, az adóköteles bevételek utáni általános forgalmi adó (ÁFA) bevétel 640,6 M Ft.

A bankköltség térítése 1,1 M Ft, az összes 2013. évi bevétel 3 226,7 M Ft.

A költségvetésen kívüli bevételek 4 519,4 M Ft-os eredeti előirányzatán így mintegy 28,6%-os, közel 1,3 Mrd Ft-os elmaradás mutatkozik, melynek alapvető oka a médiaszolgáltatási díjak nettó összegének mintegy 906,5 M Ft-os új szerződéseken alapuló csökkenése, valamint a kötbér és bírság előirányzaton jelentkező 300,0 M Ft-os elmaradás.

Kiadások alakulása

 

 

 

 

 adatok M Ft-ban

 Sor- szám

 Előirányzat neve

 Eredeti előirányzat

 Módosított előirányzat

 2013. évi teljesítés

 1.

 Médiaszolgáltatási díj

 3 250,6

 2 343,4

 2 384,7

 2.

 Frekvencia pályázati díj

 5,0

 -6,6

 -6,8

 3.

 Támogatási pályázati díj

 25,0

 36,9

 41,0

 4.

 Kötbér és bírság

 350,0

 54,3

 54,8

 5.

 Késedelmi kamat

 3,0

 2,6

 2,4

 6.

 ÁFA

 885,8

 640,6

 618,4

 7.

 Óvadék

 

 154,4

 158,8

 8.

 Bankköltség kifizetése

 

 1,1

 1,6

 

 Összesen:

 4 519,4

 3 226,7

 3 254,9

A költségvetésen kívüli kiadások jelentős része - a frekvencia- és támogatási pályázati díj, a kötbér, bírság, valamint az óvadék utalása az Alapnak - az év folyamán a kiszámlázott bevételeknek megfelelően, illetve azt kismértékben meghaladó szinten alakultak.

A médiaszolgáltatási díj kiadási előirányzaton a mintegy 41,3 M Ft-os többletteljesítés a 2012. évi zárszámadásban jelzett nem továbbutalt tételeknek köszönhető.

Az ÁFA kiadási előirányzaton a NAV felé történt utalás 676,7 M Ft-os tételével szemben jelentkezett az Alap részére utalandó 58,3 M Ft negatív előirányzati összeg, melynek következménye a 96,5%-os módosított előirányzati teljesítés.

A költségvetésen kívüli Médiatanács kezelésű 2013. évi összes kiadás 3 254,9 M Ft, a bevétel 100,9%-a, az eredeti előirányzat teljesítése - az Alap forrásaihoz történő hozzájárulás tervezett mértéke - 72%-os.

A 6. §-hoz

A Médiaszolgáltatás-támogató és Vagyonkezelő Alap 2013. évi költségvetésének végrehajtása

A Médiaszolgáltatás-támogató és Vagyonkezelő Alap 2013. évi költségvetését az NMHH költségvetésének 3. mellékleteként az Országgyűlés fogadta el a 2012. évi CXCIV. törvénnyel.

Az MTVA a könyveit a számvitelről szóló 2000. évi C. törvény, valamint az egyéb szervezetek beszámoló készítési és könyvvezetési kötelezettségének sajátosságáról szóló 224/2000. (XII. 19.) Korm. rendeletnek megfelelően vezeti. A számviteli szabályokból és a főkönyvet alátámasztó analitikus nyilvántartásokból jelen beszámoló adatai leképezhetők. A zárszámadás adatainak megbízhatóságát az MTVA könyvvizsgálója által elvégzett ellenőrzés is alátámasztotta.

A költségvetés az év közben ismertté vált adatok és tények, az előre nem kalkulálható, bekövetkezett események miatt módosítva lett.

Bevételek

1. Közszolgálati hozzájárulás

 adatok millió forintban

 Eredeti előirányzat:

 68 169,6

 Módosított előirányzat:

 66 558,4

 Teljesítés:

 66 558,4

Az előirányzat az MTVA költségvetése alapján került meghatározásra. A Magyar Köztársaság 2013. évi költségvetéséről szóló 2012. évi CCIV. törvényt az MTVA költségvetése után fogadta el az Országgyűlés, ebben az inflációs ráta eltérő számítása miatt 388,8 millió forinttal magasabb összegben lett meghatározva a közszolgálati hozzájárulás. A költségvetési törvény rendelkezésének megfelelően a közszolgálati hozzájárulásból 2 Mrd forint Média tartalékot kellett képezni.

A bevétel a Média tartalékkal csökkentett összegben teljesült.

2. Médiaszolgáltatási díj

Az Mttv. 136. § (3) bekezdése értelmében az MTVA bevétele a médiaszolgáltatási díj. A médiaszolgáltatási díjat az NMHH szedi be és utalja tovább az MTVA részére. A médiaszolgáltatási díj bevétel tartalmazza az országos, körzeti, helyi médiaszolgáltatók médiaszolgáltatási díját.

 adatok millió forintban

 Eredeti előirányzat:

 3 250,6

 Módosított előirányzat:

 2 257,6

 Teljesítés:

 2 386,0

Az előirányzat az 1382/2013. (IX. 11.) döntéssel 993 millió forinttal csökkentésre került. A teljesülés a módosított előirányzatot 128,4 millió forinttal haladja meg. A bevételből 10,3 millió forintot tesz ki az óvadék, 3,1 millió forintot pedig a frekvencia pályázati díj bevonás.

3. Pályázati díjak

 adatok millió forintban

 Eredeti előirányzat:

 30,0

 Módosított előirányzat:

 59,0

 Teljesítés:

 46,6

Az MTVA pályázati díj bevétele két tételből tevődik össze, a támogatási pályázati díjból, és a jogosultsági pályázati díjból.

A pályázati díj bevételek esetében a bevételként elszámolt összeg nem a pénzforgalmi teljesülés, hanem az adott évben lezárult pályázati eljárások, fordulók pályázati díjbevétele. Év végén az MTVA-nál maradó pályázati díjak függő tételek, amik a költségvetésen kívüli tételek között kerülnek kimutatásra.

4. Kötbér, kártérítés, bírság

 adatok millió forintban

 Eredeti előirányzat:

 245,0

 Módosított előirányzat:

 153,0

 Teljesítés:

 57,4

Ezen a jogcímen az Mttv. megsértése, valamint a médiaszolgáltatási szerződés megszegése miatt a Médiatanács által kirótt bírságokat, kötbéreket tartjuk nyilván. Emellett az MTVA bevételét képezik a médiaszolgáltatási díjak késedelmes megfizetéséből eredő késedelmi kamatok is.

Az előirányzat az 1382/2013. (IX. 11.) döntéssel módosítva lett, a teljesülés azonban így is jelentősen, 95,6 millió forinttal alacsonyabb.

6. Forrás 216. § (6) bekezdése szerinti befizetések

 adatok millió forintban

 Eredeti előirányzat:

 -

 Módosított előirányzat:

 7 000,0

 Teljesítés:

 7 000,0

Az Mttv.-nek a Nemzeti Média- és Hírközlési Hatóság és a Médiatanács gazdálkodására vonatkozó szabályai, különösen az Mttv. 134. § (5) bekezdése és 216. § (6) bekezdése megfelelő alkalmazásával, a közfeladat ellátásának folyamatos magas szintű biztosítása érdekében az NMHH elnöke úgy határozott, hogy hétmilliárd forint összeget az MTVA közszolgálati és közösségi médiaszolgáltatásokkal kapcsolatos tevékenységének finanszírozására felszabadít és átutal az MTVA részére. A 2011-es költségvetési év során a közszolgálati hozzájárulás összegéből 5.000,0 millió, 2012-ben 3.000,0 millió forint, 2013-ban pedig 2.000,0 millió forint zárolásra került. A Hatóság által átadott 7.000,0 millió forintos összeg, valamint a 2012-ben átadott 3.000,0 millió forint átadása ezen elvont források pótlását volt hivatott finanszírozni.

A teljesítés a módosított előirányzatnak megfelelően teljesült.

7. Egyéb céltámogatások

 adatok millió forintban

 Eredeti előirányzat:

 -

 Módosított előirányzat:

 329,5

 Teljesítés:

 379,1

Az MTVA részt vesz a közmunkaprogramban, e program keretében felmerült kiadásai egy részét támogatás formájában megkapja. Ezen a jogcímen 365,9 millió forint folyt be az MTVA-hoz.

Az MTVA csatlakozott az Euranet rádiós programhoz, a tárgyévben 5,1 millió forint támogatást realizáltunk ezen a címen.

A Fölszállott a páva műsor költségeihez az Emberi Erőforrások Minisztériuma 2 millió forinttal járult hozzá.

A védelmi felkészítés 2013. évi feladattervéből az MTVA 5,0 millió forintot kapott.

1,1 millió forint bevétel további kisebb támogatásokból származik.

8. Finanszírozott áfa térülése

 adatok millió forintban

 Eredeti előirányzat:

 -

 Módosított előirányzat:

 -

 Teljesítés:

 51,4

Az Mttv. 136. § (3) bekezdése alapján a médiaszolgáltatási díj az MTVA bevétele, azt az NMHH szedi be és utalja át az MTVA részére. A médiaszolgáltatási díj áfa köteles bevétel. A kiszámlázott, azonban pénzügyileg nem rendezett díjak után az áfa fizetési kötelezettség az NMHH-t terheli. Mivel az általa beszedett díj az MTVA bevétele, így azt az MTVA finanszírozza meg az NMHH részére. A tárgyévben, valamint az előző években finanszírozott áfa összegéből az NMHH 51,4 millió forintot térített meg.

9. JBE kereskedelmi televíziók befizetési kötelezettsége

 adatok millió forintban

 Eredeti előirányzat:

 -

 Módosított előirányzat:

 -

 Teljesítés:

 263,0

Az előirányzatra nem terveztünk bevételt.

A Médiatanács 2072/2012. (XI. 28.) határozatával elfogadta a JBE szolgáltatókkal kötendő szerződést. Ennek megfelelően 2013-ban is folytak be ezen a jogcímen bevételek az MTVA-hoz.

10. Visszakövetelt támogatások

 adatok millió forintban

 Eredeti előirányzat:

 -

 Módosított előirányzat:

 -

 Teljesítés:

 10,4

A visszakövetelt, vagy önkéntesen visszafizetett céltámogatásokból 10,4 millió forint bevétel folyt be.

11. Kereskedelmi bevételek

 adatok millió forintban

 Eredeti előirányzat:

 6 080,6

 Módosított előirányzat:

 5 861,2

 Teljesítés:

 6 233,1

Az MTVA a Mttv. keretein belül reklámtevékenységet, tartalomértékesítést is végez, bevétele származik továbbá lapeladásból (RTV részletes), a kezelésében lévő ingatlanvagyon hasznosításából és egyéb vállalkozási tevékenységből. Ezeken a jogcímeken 6.074,6millió forint befolyt bruttó bevételt realizált az MTVA.

A befektetési tevékenységből 158,5 millió forint bevételt értünk el.

Kiadások

1. Továbbutalandó közszolgálati hozzájárulás

1.1 Médiatanács

 adatok millió forintban

 Eredeti előirányzat:

 126,1

 Módosított előirányzat:

 126,1

 Teljesítés:

 126,1

Az NMHH költségvetésével együtt fogadta el az Országgyűlés a Médiatanács költségvetését a 2012. évi CXCIV törvénnyel.

Az előirányzat az eredeti előirányzatnak megfelelően teljesült.

1.2 Médiatanács hivatali szervezete

 adatok millió forintban

 Eredeti előirányzat:

 2224,4

 Módosított előirányzat:

 2224,4

 Teljesítés:

 2224,4

Az NMHH költségvetése tartalmazza az MTVA által a Hivatal részére nyújtandó költségvetési hozzájárulást.

Az előirányzat az eredeti előirányzatnak megfelelően teljesült.

1.3 Közszolgálati Közalapítvány

 adatok millió forintban

 Eredeti előirányzat:

 225,6

 Módosított előirányzat:

 225,6

 Teljesítés:

 225,6

Az előirányzat az eredeti előirányzatnak megfelelően teljesült.

2. Céltámogatások

 adatok millió forintban

 Eredeti előirányzat:

 3 250,6

 Módosított előirányzat:

 5 492,6

 Teljesítés:

 2 998,1

Az Mttv. az MTVA feladataként határozza meg a közszolgálati célú műsorszámok, a közösségi műsorszolgáltatók, valamint az elsőként filmszínházba bemutatásra szánt filmalkotások és kortárs zeneművek támogatását. Az Mttv. 137. § (1) alapján e támogatásokat nyilvános pályázat útján kell biztosítani. Az MTVA-n belül a Támogatási vezérigazgató-helyettesi terület látja el ezt a feladatot. A jogelőd szervezet a Műsorszolgáltatási Alap által nyújtott és az átalakuláskor folyamatban lévő pályázati eljárások is átvételre kerültek.

A költségvetés elfogadásakor a Médiatanács e célra valamint a pályázatok bírálatának költségére 3.250,6 millió forintot kívánt fordítani.

Az MTVA 2012-es költségvetésének teljesüléséről szóló beszámolót a Médiatanács a 1382/2013. (IX. 11.) döntéssel fogadta el. Ennek keretében a pénzmaradványok terhére az előirányzatot a kötelezettségvállalással terhelt maradvánnyal, 1.751,3 millió forinttal, a kötelezettségvállalással nem terhelt maradvánnyal 294,99 millió forinttal, valamint a visszafizetett támogatások összegével és a befektetések hozamával, 195,7 millió forinttal emelte meg.

Az előirányzatból 2.879,9 millió forint teljesült. Ebből az előző évekről áthozott kötelezettség 1.052,8 millió forintot tesz ki. A tárgyévben a Médiatanács 3.027 millió forint összegben hirdetett meg új pályázati felhívásokat. A pályáztatási folyamat időigénye miatt ezekből pénzügyileg 1.827,1 millió forint teljesült. A kiadási sor tartalmazza a bírálati költségeket is, ezek 118,2 millió forintot tesznek ki.

3. Közmédiumok működési támogatása

3.1 Magyar Televízió Zrt.

 adatok millió forintban

 Eredeti előirányzat:

 570,0

 Módosított előirányzat:

 1 078,1

 Teljesítés:

 710,2

Az előirányzat módosítása:

- A Médiatanács 1382/2013. (IX. 11.) döntése alapján: 475,9 millió forint;

- A Médiatanács 1382/2013. (IX. 11.) döntése alapján: -17 millió forint;

- A Médiatanács 1645/2013. (XI. 27.) döntése alapján: 49,2 millió forint;

A teljesülés 367,9 millió forinttal marad el az előirányzattól, mivel annak pénzügyi rendezésére a következő évben kerül sor.

3.2 Duna Televízió Zrt.

 adatok millió forintban

 Eredeti előirányzat:

 570,0

 Módosított előirányzat:

 661,9

 Teljesítés:

 661,9

Az előirányzat módosítása:

- A Médiatanács 1382/2013. (IX. 11.) döntése alapján: 91,9 millió forint;

- A Médiatanács 1382/2013. (IX. 11.) döntése alapján: -17 millió forint;

- A Médiatanács 1645/2013. (XI. 27.) döntése alapján: 17 millió forint;

A teljesülés a módosított előirányzatnak megfelelően teljesült.

3.3 Magyar Rádió Zrt.

 adatok millió forintban

 Eredeti előirányzat:

 570,0

 Módosított előirányzat:

 612,6

 Teljesítés:

 570,0

Az előirányzat módosítás bemutatása:

- A Médiatanács 1382/2013. (IX. 11.) döntése alapján: 29,4 millió forint;

- A Médiatanács 1382/2013. (IX. 11.) döntése alapján: -17 millió forint;

- A Médiatanács 1645/2013. (XI. 27.) döntése alapján: 30,2 millió forint;

A teljesülés 42,6 millió forinttal marad el az előirányzattól, mivel annak pénzügyi rendezésére a 2014-es évben kerül sor.

3.4 Magyar Távirati Iroda Zrt.

 adatok millió forintban

 Eredeti előirányzat:

 700,0

 Módosított előirányzat:

 911,9

 Teljesítés:

 700,0

Az előirányzat módosítás bemutatása:

- A Médiatanács 1382/2013. (IX. 11.) döntése alapján: -20 millió forint;

- A Médiatanács 1645/2013. (XI. 27.) döntése alapján: 231,9 millió forint;

A teljesülés 211,9 millió forinttal marad el az előirányzattól, mivel annak pénzügyi rendezésére a 2014-es évben kerül sor.

4. MTVA médiaszolgáltatás-támogatási és vagyonkezelési tevékenységének kiadásai

 adatok millió forintban

 Eredeti előirányzat:

 60 055,5

 Módosított előirányzat:

 61 847,0

 Teljesítés:

 58 519,1

Az előirányzat az 1.382/2013. (IX. 11.) döntés alapján 647,2 millió forinttal, valamint 1.522,8 millió forinttal megemelésre került, míg az 1645/2013. (XI. 27.) döntéssel 378,5 millió forinttal csökkentésre.

Ez a kiadási sor tartalmazza a műsorgyártási, sugárzási költségeket, a dolgozók bérét, járulékait és a fenntartáshoz szükséges egyéb kiadásokat is.

5. Közszolgálati Kulturális Non-profit. Kft. támogatása (ZEI)

 adatok millió forintban

 Eredeti előirányzat:

 915,2

 Módosított előirányzat:

 851,6

 Teljesítés:

 845,8

Tárgyévben 845,8 millió forint támogatást utaltunk át a Kft. részére, ez a módosított előirányzattól 5,8 millió forinttal marad el. Ezen felül a működéshez szükséges tárgyi erőforrásokat (ingatlan, ingatlan fenntartás, tárgyi eszközök, számviteli, informatikai, humán szolgáltatások stb.) az MTVA biztosítja a zenei együttesek részére.

6. MTVA Digitalizációs Műhely Kft. működési támogatása

 adatok millió forintban

 Eredeti előirányzat:

 298,1

 Módosított előirányzat:

 298,1

 Teljesítés:

 291,0

A tulajdonában lévő Kft. működésére az MTVA 291,0 millió forint támogatást utalt, ami 7,1 millió forinttal kevesebb mint az előirányzat.

7. Közszolgálati Médiaakadémia Alapítvány 

 adatok millió forintban

 Eredeti előirányzat:

 55,0 

 Módosított előirányzat:

 55,0

 Teljesítés:

 55,0

Az Mttv. 137. § (4) bekezdése alapján az MTVA - a közszolgálati médiaszolgáltatás 83. §-ban foglalt céljai elérése érdekében - a megfelelő minőségű médiatartalom előállításának elősegítése érdekében biztosítja a közszolgálati médiaszolgáltatások tartalmának előállításában részt vevők továbbképzését. Az Alapítvány működéséhez az MTVA 2013-ban 55 millió forinttal járult hozzá.

8. a Médiatanácsot terhelő, a médiaszolgáltatók által be nem fizetett ÁFA

 adatok millió forintban

 Eredeti előirányzat:

 151,0

 Módosított előirányzat:

 151,0

 Teljesítés:

 72,3

A tárgyévben az MTVA 72,3 millió forintot utalt át finanszírozásként. A térülésként visszautalt összegek a bevételek között kerülnek bemutatásra.

9. Médiaszolgáltatási díjjal és egyéb jogi költségekkel összefüggő díjak

 adatok millió forintban

 Eredeti előirányzat:

 1,5

 Módosított előirányzat:

 1,5

 Teljesítés:

 0,0

A bevételek 8. pontban bemutatott okok miatt a médiaszolgáltatási díj beszedésével kapcsolatos dologi kiadásait az NMHH továbbháríthatja az MTVA-ra.

Az előirányzat az NMHH becslése alapján került meghatározásra.

Az előirányzatra kifizetés nem történt.

10. Szerzői jogdíjak

 adatok millió forintban

 Eredeti előirányzat:

 238,0

 Módosított előirányzat:

 238,0

 Teljesítés:

 261,6

Az 1999. évi LXXVI. törvény a szerzői jogról 28. § (6) bekezdése alapján fizetendő ún. „must carry” díjakat a jogelőd Műsorszolgáltatási Alap fizette a korábbi években.

A teljesítés a megkötött szerződésnek megfelelően teljesült, ami 23,6 millió forinttal magasabb mint ez előirányzat.

Az MTVA ezen kívül a bemutatott műsorok tekintetében számla alapján fizet az Artisjus részére szerzői jogdíjat, ezek a jogdíjak az MTVA kiadásai között a 4. sorban szerepelnek.

11. Egyéb céltámogatások felhasználása

 adatok millió forintban

 Eredeti előirányzat:

 -

 Módosított előirányzat:

 329,5

 Teljesítés:

 379,1

A bevételek között részletesen bemutatott támogatások a tárgyévben felhasználásra kerültek.

12. Forrás 2016. (6) felhasználása

 adatok millió forintban

 Eredeti előirányzat:

 -

 Módosított előirányzat:

 7 000,0

 Teljesítés:

 7 000,0

A bevételek között ismertetett okokból kapott valamennyi forrás felhasználásra került 2013-ban.

13. MTVA kamatfizetési kötelezettsége

 adatok millió forintban

 Eredeti előirányzat:

 7 156,0

 Módosított előirányzat:

 5 201,0

 Teljesítés:

 4 980,1

Az előirányzat a szerződés megkötése előtt került meghatározásra, a felvett hitel kondíciói kedvezőbbek voltak a tervezetthez képest a kamatfizetést illetően. Az előirányzatot ezért az 1382/2013. (IX. 11.) döntéssel csökkentettük. Mivel a kamatszámítás alapját képező BUBOR index a tervekhez képest kedvezőbben alakult, a kifizetett kamatok 220,9 millió forinttal maradtak a módosított előirányzat alatt.

14. Médiapozitív Kft. támogatása

 adatok millió forintban

 Eredeti előirányzat:

 -

 Módosított előirányzat:

 -

 Teljesítés:

 15,6

A tulajdonában lévő Kft. működésére az MTVA 15,6 millió forint támogatást utalt át.

Hitelek

A 2012-es évben az MTVA megvásárolta a Kunigunda úti székházat. A székház megvételére, valamint az ahhoz kapcsolódó tranzakciós kiadásokra hitelt vett fel. A komplex hitel 36.629,0 millió forint beruházási hitelből, 20.000,0 millió forint forgóeszközhitelből és 4.000,0 millió forint folyószámlahitelből állt.

A hitelállomány év végi záró összegeit az alábbi táblázat szemlélteti. 

 

 

 

 

 adatok millió forintban

 Megnevezés

 Nyitó állomány 2013. január 1-jén

 Hitel felvétel

 Hitel törlesztés

 Fennmaradó tőketartozás2013. december 31-én

 Beruházási hitel

 36 629

 0

 0

 36 629

 Forgóeszköz hitel

 20 000

 0

 3 158

 16 842

 Folyószámla hitel

 1 817

 1 972

 0

 3 789

 Összesen:

 58 445

 1 972

 3 158

 57 259

A 7. §-hoz

Hatályba léptető rendelkezés.