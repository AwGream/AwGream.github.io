1995. évi II. törvény indokolása

a Polgári és Politikai Jogok Nemzetközi Egyezségokmányának az Egyesült Nemzetek Közgyűlése XLIV. ülésszakán, 1989. december 15-én elfogadott második fakultatív jegyzőkönyve kihirdetéséről

Indokolás

Az Országgyűlés 70/1993. (IX. 16.) OGY határozatában egyetértett azzal, hogy a Magyar Köztársaság részesévé váljon az Egyesült Nemzetek Közgyűlése XLIV. ülésszakán, 1989. december 15-én elfogadott, a halálbüntetés eltörléséről szóló, a Polgári és Politikai Jogok Nemzetközi Egyezségokmánya Második Fakultatív Jegyzőkönyvének. A jegyzőkönyvhöz a Magyar Köztársaság csatlakozásáról szóló okiratát a külügyminiszter 1994. február 24-én letétbe helyezte az Egyesült Nemzetek Főtitkáránál. A jegyzőkönyv a 8. cikk (2) bekezdése rendelkezéseinek megfelelően a csatlakozásról szóló okirat letétbe helyezését követően 3 hónappal, azaz 1994. május 24-én lépett hatályba Magyarország vonatkozásában.

A jegyzőkönyvet ahhoz, hogy a belső jog részévé váljon, ki kell hirdetni. A jegyzőkönyvben szabályozott kérdés - a halálbüntetés eltörlése - alapvető emberi jogot érint, ezért azt törvénnyel szükséges kihirdetni.