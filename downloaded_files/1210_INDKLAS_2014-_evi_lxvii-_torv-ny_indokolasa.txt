2014. évi LXVII. törvény indokolása

a Nemzetközi Vasúti Árufuvarozásról szóló Megállapodás (SzMGSz) és mellékletei 2014. évi módosításának kihirdetéséről

-----STARTING---POINT---ALTALANOS---

Általános indokolás

A törvény célja a SzMGSz 2014. évi módosításainak kihirdetése. Magyarország a Nemzetközi Vasúti Árufuvarozásról szóló Megállapodásnak (a továbbiakban: SzMGSz) 2002. január 1-jétől részese.

A nemzetközi szerződésekkel kapcsolatos eljárásokról szóló 2005. évi L. törvény rendelkezése szerint az SzMGSz-t és annak éves módosításait és kiegészítéseit is törvényben kell kihirdetni. Ennek megfelelően az SzMGSz és Mellékletei módosításokkal és kiegészítésekkel egységes szerkezetű szövegét a 2011. évi XXXVII. törvénnyel hirdettük ki. Az SzMGSz 2011. évi módosításait a 2012. évi CXXXI. törvény, a 2012. évi módosításokat a 2012. évi CXCV. törvény, míg a 2013. évi módosításokat a 2013. évi CLXXXII. törvény hirdette ki.

Az SzMGSz és Mellékletei évente kerülnek módosításra. A 2014. évi módosítások az SzMGSz 2. cikk első bekezdését, a 10. melléklet 3. bekezdését, a 12.5. 20. ábráját, valamint a 14.1 melléklet egy mondatát érintik. Továbbá a 2014. évi módosítások érintik a 14. melléklet 1., 3., 9., és 11. fejezeteit, valamint a 14. melléklet kibővül az új 6., 10., és 12. fejezetekkel. A törvény tartalmazza továbbá a 14. melléklet 9. fejezetét is egységes szerkezetben, mivel az SzMGSz egységes szerkezetben történő korábbi kihirdetését követően a fejezet magyar nyelvű szövege nem volt megtalálható a jogszabályban.

A módosítások érintik továbbá az SzMGSz 22. mellékletének (CÍM/SzMGSz Fuvarlevél Kézikönyv) 2. és 7.5 függelékét. A módosítások során az SzMGSz normaszövegében, valamint mellékleteiben is szövegcserés módosításokról születnek határozatok és nem egységes szerkezetű szöveg elfogadása történik.

Az SzMGSz 2014. évi módosításainak kihirdetésével a Magyarországon működő nemzetközi fuvarozásban részt vevő vasúttársaságok a jövőben egyszerűbben tudják alkalmazni Az SzMGSz-ben foglaltakat az áruk közvetlen nemzetközi forgalmában, a tagállamok vasúti vonalain végzett fuvarozásaik tekintetében.

-----STARTING---POINT---RESZLETES---

Részletes indokolás

Az 1. §-hoz

A Nemzetközi Vasúti Árufuvarozásról szóló Megállapodás (SzMGSz) 2014. évi módosításai nemzetközi jogilag 2014. július 1-én hatályba lépett szövegének kihirdetéséről rendelkezik.

A 2. §-hoz

Az SzMGSz 2. cikke, illetve 10., 12.5., 14., 14.1. és 22. mellékletei 2014. évi módosításainak hiteles orosz nyelvű szövegét és hivatalos magyar nyelvű fordítását tartalmazza a törvény melléklete.

A 3. §-hoz

Az első bekezdés a törvény hatálybalépéséről rendelkezik, a második bekezdés pedig a törvény végrehajtásáért felelős minisztert nevezi meg.