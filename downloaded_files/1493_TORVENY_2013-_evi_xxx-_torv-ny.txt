2013. évi XXX. törvény

az információs önrendelkezési jogról és az információszabadságról szóló 2011. évi CXII. törvény módosításáról

1. § Az információs önrendelkezési jogról és az információszabadságról szóló 2011. évi CXII. törvény 4. §-a a következő (5) bekezdéssel egészül ki:

„(5) A személyes adatok kezelését tisztességesnek és törvényesnek kell tekinteni, ha az érintett véleménynyilvánítási szabadságának biztosítása érdekében az érintett véleményét megismerni kívánó személy az érintett lakóhelyén vagy tartózkodási helyén felkeresi, feltéve, hogy az érintett személyes adatait e törvény rendelkezéseinek megfelelően kezelik és a személyes megkeresés nem üzleti célra irányul. A személyes megkeresésre a munka törvénykönyve szerinti munkaszüneti napon nem kerülhet sor.”

-----STARTING---POINT---VEGE---

2. § Ez a törvény a kihirdetését követő napon lép hatályba.