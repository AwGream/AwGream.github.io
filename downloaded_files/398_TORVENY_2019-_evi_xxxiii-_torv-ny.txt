2019. évi XXXIII. törvény

az Erzsébet-programról szóló 2012. évi CIII. törvény módosításáról

-----STARTING---POINT---ELEJE---

1. § Az Erzsébet-programról szóló 2012. évi CIII. törvény (a továbbiakban: Ept.) a következő 6/A. §-sal egészül ki:

„6/A. § (1) Az 1. mellékletben szereplő állami tulajdonban álló ingatlanok a nemzeti vagyonról szóló 2011. évi CXCVI. törvény (a továbbiakban: Nvtv.) 13. § (3) bekezdése és az állami vagyonról szóló 2007. évi CVI. törvény 36. § (1) bekezdése alapján ingyenesen az Alapítvány tulajdonába kerülnek a 3. § (2) bekezdésében meghatározott közfeladatai ellátásának elősegítése érdekében, azzal a feltétellel, hogy az Alapítvány az érintett vagyonelemekkel összefüggésben a Magyar Nemzeti Vagyonkezelő Zrt. (a továbbiakban: MNV Zrt.) által a tulajdonátruházás teljesítése érdekében kötendő szerződésben meghatározott, valamint a (2) bekezdés szerinti kötelezettségeket teljeskörűen vállalja.

(2) Az (1) bekezdés szerinti szerződésben az Alapítványnak vállalnia kell, hogy a Fonyód belterület 10232/15 helyrajzi számú ingatlan tekintetében az Nvtv. 13. § (4) bekezdés a) pontjában meghatározott határidő lejártát követően sem akadályozza a Fonyód Város Önkormányzat tulajdonában álló Fonyód 10232/4 helyrajzi számú kivett közpark-szabadstrand ingatlan megközelítését és rendeltetésszerű használatát.

(3) Az (1) bekezdés szerinti tulajdonváltozás ingatlan-nyilvántartásba történő bejegyzésére alkalmas szerződést az állam nevében az MNV Zrt. készíti elő és köti meg. A szerződésben az érintett vagyonelemek forgalmi értékeként az MNV Zrt. által megállapított forgalmi értéket kell megjelölni. A szerződésben rögzíteni szükséges, hogy az ingatlanok használata során az Alapítvány kötelezettsége a környezet- és természetvédelmi szempontok figyelembevétele, különösen a biológiai sokféleség védelme, fenntartása és a jövő nemzedékek számára való megőrzése.”

2. § Az Ept. a következő 9. §-sal egészül ki:

„9. § A 6/A. § és az 1. melléklet az Alaptörvény 38. cikk (1) és (2) bekezdése alapján sarkalatosnak minősül.”

3. § Az Ept. az 1. melléklet szerinti 1. melléklettel egészül ki.

-----STARTING---POINT---VEGE---

4. § Ez a törvény a kihirdetését követő 3. napon lép hatályba.

5. § Az 1. §, a 3. § és az 1. melléklet az Alaptörvény 38. cikk (1) és (2) bekezdése alapján sarkalatosnak minősül.

1. melléklet a 2019. évi XXXIII. törvényhez

„1. melléklet a 2012. évi CIII. törvényhez

Az Alapítvány tulajdonába kerülő ingatlanok

 

 A

 B

 C

 D

 E

 F

 G

 1.

 Település neve

 Ingatlan fekvése

 Ingatlan helyrajziszáma

 Elnevezés

 Ingatlan címadatai

 Ingatlanterület-nagysága

 Tulajdoni hányad

 2.

 Fonyód

 belterület

 10232/15

 kivett közpark

 8642 Fonyód, Virág u. 77.

 12 811 m2

 1/1

 3.

 Fonyód

 belterület

 10232/5

 kivett töltés

 

 2 510 m2

 1/1

 4.

 Zánka

 külterület

 022/25

 kivett móló

 

 765 m2

 1/1

 ”