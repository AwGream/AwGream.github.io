1994. évi LXXXIV. törvény indokolása

a Magyar Államvasutak Rt. Társadalombiztosítási Alapokkal szemben fennálló tartozásainak rendezéséről

-----STARTING---POINT---ALTALANOS---

A szállítási teljesítmények drasztikus mértékű csökkenése és az üzemeltetési költségek rohamos növekedése miatt a bérjárulékok - a Magyar Államvasutak Rt. gazdasági helyzetének egyre súlyosbodó nehézségei jelenleg már olyan likviditási hiányban, tartós fizetésképtelenségben is felszínre kerültek, melyek megoldása szükségessé tette a Kormány illetve az Országgyűlés hatáskörébe tartozó intézkedések azonnali megtételét.

A Kormány a gazdaságpolitikai programjában megfogalmazott céloknak megfelelően szükségesnek tartja, hogy sürgősen kezdődjön meg a Magyar Államvasutak Rt. gazdasági helyzetének stabilizálása, a következő módokon:

- a felhalmozódott adósság egy részének pénzügyi szanálásával,

- a MÁV gazdálkodási és szervezeti rendszerének átalakításával,

- a Magyar Államvasutak Rt. tevékenységének, pályahálózatának, üzemviteli technológiájának és a foglalkoztatottak számának racionalizálásával,

- az alaptevékenység ellátásához közvetlenül nem szükséges, társasági tulajdont képező ingatlanok és vagyon tárgyak hasznosításával, értékesítésével.

A racionalizáláshoz nélkülözhetetlen intézkedéseket a Kormány 2117/1994. (XI. 8.) sz. határozata írja elő, azok alapján a feladatokért felelős miniszterek irányításával megkezdődik a társaság veszteségének mérséklését, a hatékonyabb gazdálkodást szolgáló feltételek kialakítása, az előírt feladatok végrehajtása. Ennek keretében kerül sor a gyenge forgalmú vasútvonalak felülvizsgálatára, valamint az ezek eredményétől függő költségcsökkentő- és a veszteségek újra termelődését megakadályozó intézkedések azonnali megtételére.

A Magyar Államvasutak Rt. adósság konszolidációját szolgáló és gazdasági helyzetének stabilizálását elősegítő folyamatnak része az e törvényjavaslatban előirányzott, a MÁV Rt. társadalombiztosítással szemben fennálló tartozásának egyszeri kivételes módon való rendezése is.

A MÁV Rt. működőképességének fenntartása érdekében a tervezett intézkedés elfogadása szükséges, melynek végrehajtása a központi- és a társadalombiztosítási költségvetést érintő hatása miatt országgyűlési jóváhagyást és törvényi hatályozást igényel.

-----STARTING---POINT---RESZLETES---
-----STARTING---POINT---VEGE---