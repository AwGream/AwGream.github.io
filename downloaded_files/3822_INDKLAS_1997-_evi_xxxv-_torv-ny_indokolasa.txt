1997. évi XXXV. törvény indokolása

a Magyar Köztársaság és a Görög Köztársaság között Budapesten, 1992. április 3-án aláírt barátsági és együttműködési Szerződés kihirdetéséről

Indokolás

A Magyar Köztársaság miniszterelnöke és a Görög Köztársaság miniszterelnöke Budapesten, 1992. április 3-án írta alá a két állam között a barátsági és együttműködési Szerződést.

Az Országgyűlés 1994. április 13-án erősítette meg a Szerződést. A megerősítő okiratok kicserélésére Budapesten, 1995. május 8-án került sor és ezen a napon a Szerződés hatályba lépett.

A nemzetközi szerződésekkel kapcsolatos eljárásról szóló 1982. évi 27. tvr. 13. Cikkének (1) bekezdése alapján az Országgyűlés által megerősített szerződéseket törvénnyel kell kihirdetni.

E törvény a kihirdetését követő 8. napon lép hatályba, azonban rendelkezéseit 1995. május 8-tól kell alkalmazni.