1992. évi XLIII. törvény indokolása

a Magyar Köztársaság 1992. évi költségvetéséről és az államháztartás vitelének 1992. évi szabályairól szóló 1991. évi XCI. törvény módosításáról

Az Érdekegyeztető Tanács és a Kormány 1991. december 6-7-i rendkívüli ülésén született megállapodás alapján a Kormány kötelezettséget vállalt egy olyan típusú szociális ellátás bevezetésére, amely a Szociális törvény hatályba lépéséig, a munkanélküli ellátásból kiszorulók számára biztosít támogatást. E megállapodás az ellátás forrását is megjelölte, amely költségvetési előirányzatok átcsoportosítása.

A megállapodás végrehajtásaként megjelent, s 1992. márciusában hatályba is lépett a munkanélküli ellátásban nem részesülő egyes munkanélküliek szociális támogatásának átmeneti rendezéséről szóló 43/1992. (III. 11.) Korm. rendelet. E jogszabály alapján a munkanélküliek meghatározott köre április hónaptól jogosult az új típusú ellátás igénybevételére.

A beterjesztett törvényjavaslat a forrás biztosítása érdekében a Magyar Köztársaság 1992. évi költségvetéséről és az államháztartás vitelének 1992. évi szabályairól szóló 1991. évi XCI. törvény módosítására tesz javaslatot. Ez konkrétan a népjóléti tárcánál a Szociális törvény elfogadásáig zárolt mintegy 1,5 milliárd forint kertből 800,7 millió forint átcsoportosítását jelenti a munkaügyi tárcához, mivel az ellátást a munkaügyi központok folyósítják.

A fennmaradó 660 millió forintot a népjóléti tárca szociálpolitikai szakmai programok végrehajtására használhatja fel, mivel - ellentétben az 199. évi költségvetési törvény elfogadásakor megfogalmazódott elképzelésekkel - a Szociális törvény várhatóan ez évben már nem lép(het) hatályba, s így a korábbi zárolás oka nem áll fenn.