2021. évi CXXXVII. törvény végső előterjesztői indokolása

a tengerészek képzéséről, képesítéséről és az őrszolgálat ellátásáról szóló 1978. évi nemzetközi egyezmény 2014-ben, 2015-ben és 2016-ban elfogadott módosításainak kihirdetéséről

Általános indokolás

Ezen indokolás a jogalkotásról szóló 2010. évi CXXX. törvény 18. § (3) bekezdése, továbbá a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában kerül közzétételre.

A tengerészek képzéséről, képesítéséről és az őrszolgálat ellátásáról szóló 1978. évi nemzetközi egyezmény (a továbbiakban: STCW Egyezmény) 2010. évi manilai módosításaival egységes szerkezetbe foglalt szövege a 2012. évi XIX. törvénnyel került kihirdetésre.

A tengerészek képzésének minimumszintjéről szóló 2008/106/EK irányelv módosításáról és a tagállamok által kiállított tengerészképesítési bizonyítványok kölcsönös elismeréséről szóló 2005/45/EK irányelv hatályon kívül helyezéséről szóló, 2019. június 20-i (EU) 2019/1159 európai parlamenti és tanácsi irányelvvel összefüggő jogharmonizációs célú jogalkotás része, hogy Magyarország törvényben hirdesse ki az STCW Egyezmény 2015-ben és 2016-ban elfogadott módosításait, és ehhez kapcsolódva a 2014. évi módosításait is.

A törvényjavaslat célja a Nemzetközi Tengerészeti Szervezet Tengerészeti Biztonsági Bizottsága (Maritime Safety Committee) STCW Egyezmény módosításait tartalmazó 2014. május 22-én elfogadott MSC.373(93) sz. határozatának és MSC.374(93) sz. határozatának, 2015. június 11-én elfogadott MSC.396(95) sz. határozatának és MSC.397(95) sz. határozatának, valamint 2016. november 25-én elfogadott MSC.416(97) sz. határozatának és MSC.417(97) sz. határozatának kihirdetése.

Részletes indokolás

Az 1. §-hoz

A módosítások tartalmát tekintve törvényhozási tárgykört érintő szabályokat tartalmaz, ezért a nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) 7. § (2) bekezdése és 9. §-a szerint a kihirdetés az Országgyűlés hatáskörébe tartozik. A Nemzetközi Tengerészeti Szervezet Tengerészeti Biztonsági Bizottsága STCW Egyezmény módosításait tartalmazó 2014. május 22-én elfogadott MSC.373(93) sz. határozata 2016. január 1-jén nemzetközi jogilag hatályba lépett.

A 2. §-hoz

Az Nsztv. 10. § (1) bekezdés b) pontjának megfelelően a törvény 1. melléklete a tengerészek képzéséről, képesítéséről és az őrszolgálat ellátásáról szóló 1978. évi nemzetközi egyezmény 2014. május 22-én, az MSC.373(93) sz. határozata szerint elfogadott módosítása szövegének hivatalos magyar nyelvű fordítását, a 2. melléklete a hiteles angol nyelvű szövegét tartalmazza.

A 3. §-hoz

A módosítások tartalmát tekintve törvényhozási tárgykört érintő szabályokat tartalmaz, ezért az Nsztv. 7. § (2) bekezdése és 9. §-a szerint a kihirdetés az Országgyűlés hatáskörébe tartozik. A Nemzetközi Tengerészeti Szervezet Tengerészeti Biztonsági Bizottsága STCW Egyezmény módosításait tartalmazó 2014. május 22-én elfogadott MSC.374(93) sz. határozata 2016. január 1-jén nemzetközi jogilag hatályba lépett.

A 4. §-hoz

Az Nsztv. 10. § (1) bekezdés b) pontjának megfelelően a törvény 3. melléklete a tengerészek képzéséről, képesítéséről és az őrszolgálat ellátásáról szóló 1978. évi nemzetközi egyezmény 2014. május 22-én, az MSC.374(93) sz. határozata szerint elfogadott módosítása szövegének hivatalos magyar nyelvű fordítását, a 4. melléklete a hiteles angol nyelvű szövegét tartalmazza.

Az 5. §-hoz

A módosítások tartalmát tekintve törvényhozási tárgykört érintő szabályokat tartalmaz, ezért az Nsztv. 7. § (2) bekezdése és 9. §-a szerint a kihirdetés az Országgyűlés hatáskörébe tartozik. A Nemzetközi Tengerészeti Szervezet Tengerészeti Biztonsági Bizottsága STCW Egyezmény módosításait tartalmazó 2015. június 11-én elfogadott MSC.396(95) sz. határozata 2017. január 1-jén nemzetközi jogilag hatályba lépett.

A 6. §-hoz

Az Nsztv. 10. § (1) bekezdés b) pontjának megfelelően a törvény 5. melléklete a tengerészek képzéséről, képesítéséről és az őrszolgálat ellátásáról szóló 1978. évi nemzetközi egyezmény 2015. június 11-én, az MSC.396(95) sz. határozata szerint elfogadott módosítása szövegének hivatalos magyar nyelvű fordítását, a 6. melléklete a hiteles angol nyelvű szövegét tartalmazza.

A 7. §-hoz

A módosítások tartalmát tekintve törvényhozási tárgykört érintő szabályokat tartalmaz, ezért az Nsztv. 7. § (2) bekezdése és 9. §-a szerint a kihirdetés az Országgyűlés hatáskörébe tartozik. A Nemzetközi Tengerészeti Szervezet Tengerészeti Biztonsági Bizottsága STCW Egyezmény módosításait tartalmazó 2015. június 11-én elfogadott MSC.397(95) sz. határozata 2017. január 1-jén nemzetközi jogilag hatályba lépett.

A 8. §-hoz

Az Nsztv. 10. § (1) bekezdés b) pontjának megfelelően a törvény 7. melléklete a tengerészek képzéséről, képesítéséről és az őrszolgálat ellátásáról szóló 1978. évi nemzetközi egyezmény 2015. június 11-én, az MSC.397(95) sz. határozata szerint elfogadott módosítása szövegének hivatalos magyar nyelvű fordítását, a 8. melléklete a hiteles angol nyelvű szövegét tartalmazza.

A 9. §-hoz

A módosítások tartalmát tekintve törvényhozási tárgykört érintő szabályokat tartalmaz, ezért az Nsztv. 7. § (2) bekezdése és 9. §-a szerint a kihirdetés az Országgyűlés hatáskörébe tartozik. A Nemzetközi Tengerészeti Szervezet Tengerészeti Biztonsági Bizottsága STCW Egyezmény módosításait tartalmazó 2016. november 25-én elfogadott MSC.416(97) sz. határozata 2018. július 1-jén nemzetközi jogilag hatályba lépett.

A 10. §-hoz

Az Nsztv. 10. § (1) bekezdés b) pontjának megfelelően a törvény 9. melléklete a tengerészek képzéséről, képesítéséről és az őrszolgálat ellátásáról szóló 1978. évi nemzetközi egyezmény 2016. november 25-én, az MSC.416(97) sz. határozata szerint elfogadott módosítása szövegének hivatalos magyar nyelvű fordítását, a 10. melléklete a hiteles angol nyelvű szövegét tartalmazza.

A 11. §-hoz

A módosítások tartalmát tekintve törvényhozási tárgykört érintő szabályokat tartalmaz, ezért az Nsztv. 7. § (2) bekezdése és 9. §-a szerint a kihirdetés az Országgyűlés hatáskörébe tartozik. A Nemzetközi Tengerészeti Szervezet Tengerészeti Biztonsági Bizottsága STCW Egyezmény módosításait tartalmazó 2016. november 25-én elfogadott MSC.417(97) sz. határozata 2018. július 1-jén nemzetközi jogilag hatályba lépett.

A 12. §-hoz

Az Nsztv. 10. § (1) bekezdés b) pontjának megfelelően a törvény 11. melléklete a tengerészek képzéséről, képesítéséről és az őrszolgálat ellátásáról szóló 1978. évi nemzetközi egyezmény 2016. november 25-én, az MSC.417(97) sz. határozata szerint elfogadott módosítása szövegének hivatalos magyar nyelvű fordítását, a 12. melléklete a hiteles angol nyelvű szövegét tartalmazza.

A 13. §-hoz

Hatályba léptető rendelkezés. A módosítások Magyarország vonatkozásában 2016. január 1-jén, 2017. január 1-jén és 2018. július 1-jén nemzetközi jogilag hatályba léptek, ezért a nemzetközi jogi kötelezettség keletkezésének időpontja az Nsztv. 15. § (4) bekezdésének megfelelően a jogszabály címe alatt zárójelben kerül feltüntetésre.

A 14. §-hoz

Az Nsztv. 10. § (1) bekezdés f) pontjának megfelelően e rendelkezés tartalmazza a törvény végrehajtásáért felelős szerv megjelölését.

A 15. §-hoz

Jogharmonizációs záradék. Az uniós jognak való megfelelést biztosító rendelkezés.