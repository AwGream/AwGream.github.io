2016. évi LXXXIV. törvény indokolása

a földgáz biztonsági készletezéséről szóló 2006. évi XXVI. törvény módosításáról

-----STARTING---POINT---ALTALANOS--- 

A földgáz biztonsági készletezéséről szóló 2006. évi XXVI. törvény (a továbbiakban: Fbkt.) módosítása a vegyipari vállalkozások versenyképességének növelése érdekében.

-----STARTING---POINT---RESZLETES---

Az 1. §-hoz

A behozott kőolaj és kőolajtermékek biztonsági készletezéséről szóló 2013. évi XXIII. törvény 41. § (1) bekezdése alapján nem kell tagi hozzájárulást fizetni vagy a befizetett tagi hozzájárulás visszaigényelhető meghatározott kőolajtermékek azon mennyisége után, amelyet a tag igazoltan vegyipari - és nem energetikai - célokra hoz be, vagy értékesít közvetlenül a végső felhasználó számára. Az Fbkt. ugyanakkor jelenleg nem tesz különbséget az energetikai illetve vegyipari típusú felhasználás között.

A Magyarországon ipari célból felhasznált földgáz kevesebb, mint 15 százaléka került közvetlenül vegyipari alapanyagként és nem energetikai célból felhasználásra. A földgázt vegyipari célokra felhasználó vállalkozások számára a készletezésben való részvételi és a készletezéssel kapcsolatos díjfizetési kötelezettség jelentős költségeket okoz.

A törvény célja ezen vegyipari vállalkozások részére - a kőolaj biztonsági készletezés szabályozásához hasonlóan - az Fbkt. módosítása által olyan jogi környezet kialakítása, amely lehetőséget biztosít költségeik csökkentésére, ezáltal versenyképességük növelésére.

-----STARTING---POINT---VEGE---

A 2. §-hoz

Hatályba léptető rendelkezés.