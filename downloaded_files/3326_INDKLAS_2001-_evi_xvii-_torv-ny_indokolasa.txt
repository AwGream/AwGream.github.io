2001. évi XVII. törvény indokolása

az ország szabadsága visszaszerzésének jelentőségéről és a Magyar Szabadság napjáról

-----STARTING---POINT---ALTALANOS--- 

1991. június 19-én az utolsó szovjet katona is elhagyta az ország területét, és ezzel véget ért a haza negyvenhét esztendeig tartó idegen megszállása.

Szuverenitásunk visszanyerése történelmünk jelentős sorsfordulója.

Ettől az időtől kezdve megszűnt az a helyzet és lehetőség, hogy az ország népét saját sorsának alakításában idegen megszálló hatalom korlátozhassa. Magyarország a nemzetek közösségének teljes szuverenitással bíró tagjává vált, szabad élvezőjévé mindazon jogoknak, mely a szabad nemzeteket a szabad népek világában megilleti.

Indokolt és illő, hogy a Magyar Országgyűlés ezt a nagy jelentőségű eseményt törvénybe iktassa, és az erről szóló emléknap megörökítéséről gondoskodjék.

A törvény meggyökeresedő hagyománynak kíván eleget tenni, amikor június utolsó szombatját a szabadság eszménye előtt tisztelegve a Magyar Szabadság napjává nyilvánítja.

-----STARTING---POINT---RESZLETES---

-----STARTING---POINT---VEGE---