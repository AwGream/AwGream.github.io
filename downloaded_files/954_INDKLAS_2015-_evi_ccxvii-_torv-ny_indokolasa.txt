2015. évi CCXVII. törvény indokolása

az államháztartás egyensúlyát javító különadóról és járadékról szóló 2006. évi LIX. törvény és egyes adótörvények módosításáról

-----STARTING---POINT---ALTALANOS--- 

Az adózással összefüggő egyes törvények módosításáról szóló 2015. évi LXXXI. törvénynek az államháztartás egyensúlyát javító különadóról és járadékról szóló 2006. évi LIX. törvényre vonatkozó módosítása 2016. január 1-jétől a hitelintézetek és pénzügyi vállalkozásokra vonatkozik.

Az ukrajnai helyzetet destabilizáló orosz intézkedések közvetlen következtében elszámolt veszteségek egyes meghatározott körére lehetővé tett adó-visszatérítés kapcsán az Európai Bizottság Versenypolitikai Főigazgatósága előzetesen elmarasztalta a magyar hatóságokat, mivel álláspontja szerint a fenti kedvezmények szelektívnek tekinthetőek.

-----STARTING---POINT---RESZLETES---

Az 1. §-hoz

A pénzügyi szervezetek különadójának mértéke hitelintézet esetén 2016-ban az adóalap 50 milliárd forintot meg nem haladó része után 0,15 százalék, az e feletti összegre 0,24 százalék. A hitelezési aktivitás növelését a 2016. adóévi adókötelezettség megállapítása vonatkozásában nem kell figyelembe venni.

A 2. §-hoz

Az ukrajnai helyzetet destabilizáló orosz intézkedések közvetlen következtében elszámolt veszteségek egyes meghatározott körére lehetővé tett adó-visszatérítésre vonatkozó rendelkezések hatályon kívül helyezéséről gondoskodik.

A 3. §-hoz

Az adótörvényeket 2014 őszén módosító törvény 2016. január 1-jei hatállyal olyan rendelkezést iktatott be az Szja tv-be, amely meghatározta, hogy hogyan változik a két gyermeket nevelő családok által családi kedvezmény címén érvényesíthető összeg a 2016-2019. években. A 2015 júniusában elfogadott módosítás ugyanezt a törvényhelyet korrigálta az adómérték 15%-ra történő csökkentésével összefüggésben úgy, hogy az érvényesíthető - a korábbiakban már módosított - összegeket valorizálta. Ez utóbbi rendelkezés hatálybalépése szintén 2016. január 1.

Az Szja tv-ben keletkezett belső koherencia-zavart kívánja kiküszöbölni azzal, hogy nem lépteti hatályba a 2014. évi LXXIV. törvény vonatkozó rendelkezését.

A 4. §-hoz

Nem lépnek hatályba az uniós szempontból aggályosnak ítélt, az adózással összefüggő egyes törvények módosításáról szóló 2015. évi LXXXI. törvénnyel megállapított bankadó kedvezményekre vonatkozó rendelkezések és azon rendelkezések, amelyek esetében e törvény tartalmazza a hatályba léptetni kívánt rendelkezéseket.

Az 5. §-hoz

Nem lépnek hatályba az uniós szempontból aggályosnak ítélt, az adózás rendjéről szóló 2003. évi XCII. törvény és egyes adótörvények módosításáról szóló 2015. évi törvénnyel megállapított bankadó kedvezményekre vonatkozó rendelkezések.

-----STARTING---POINT---VEGE---

A 6. §-hoz

Hatályba léptető rendelkezést tartalmaz.