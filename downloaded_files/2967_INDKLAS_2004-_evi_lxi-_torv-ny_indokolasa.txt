2004. évi LXI. törvény indokolása

Közép-európai Egyetem állami elismeréséről

-----STARTING---POINT---ALTALANOS--- 

Hazánkban az Európai Unióhoz történő csatlakozással jelentősen megnő az idegen nyelven szerzett szaktudás jelentősége. Magyarországon az ún. Bolognai Deklaráció szellemében eljárva korszerűsíteni kell a felsőoktatás rendszerét.

A magas szintű nyelvtudást adó másoddiplomás képzés elősegíti a magyar szakemberek bekapcsolódását az európai munkaerőpiacra, valamint a magyar munkaerő versenyképességét a nemzetközi érdeklődésnek is kitett magyarországi munkahelyeken. A magas szintű képzésre szakosodott külföldi egyetemek magyarországi elismerése gazdagítja a hazai felsőoktatást. Az erős nemzetközi kapcsolatokkal rendelkező oktatási, kutatási és kulturális központok az európai és transz-atlanti térségben való bekapcsolódás mellett a Magyarország számára fontos regionális vérkeringésbe történő bekapcsolódást is elősegíthetik. A külföldön akkreditált egyetemek által Magyarországon folytatott idegen nyelvű posztgraduális és doktori képzés a fenti célok eléréséhez hatékonyan hozzájárulhat. A külföldi és magyar tapasztalatok mindennapi találkozásából kívánatos szinergia jöhet létre.

-----STARTING---POINT---RESZLETES---

Az 1-2. §-hoz

A törvény a felsőoktatásról szóló 1993. évi LXXX. törvény (a továbbiakban: Ftv.) 110. §-a alapján 1995 óta Magyarországon engedélyezetten külföldi egyetemként működő Közép-európai egyetem - amely az európai népek, különösen a Közép- és Kelet-európai népek felsőoktatási, kutatási és kulturális együttműködésének elősegítése céljából jött létre - állami elismerésével a magyarországi idegen nyelvű, egyetemi szintű posztgraduális, azaz szakirányú továbbképzést és doktori képzést folytató intézmények működésének elősegítése érdekében tesz lépéseket. Az Ftv.-nek a 2001. évi LXVI. törvénnyel módosított 4. §-ának (3) bekezdése lehetővé teszi ezt a megoldást. A Bologna-folyamatra felkészülő hazai felsőoktatásban indokolt elismerni az egyetemi színvonalú, idegen nyelvű szakirányú továbbképzésre és doktori képzésre szakosodó magas színvonalú felsőoktatási intézményeket.

A felsőoktatási intézmény magyarországi állami elismerése során lehetőség van eltérni a magyar felsőoktatási törvény rendelkezéseitől nemzetközi megállapodás alapján létesített intézmény esetén . Az egyetem alapképzést nem folytat, a törvény ez alól felmentést ad.

-----STARTING---POINT---VEGE---

A 3. §-hoz

A törvény 3. §-a a Közép-európai Egyetemet, „Közép-európai Egyetem, Budapest szövegrésszel” beiktatja az Ftv. l. számú melléklete I. részének B) főcíme b) pontja „Magán, illetve alapítványi egyetemek” címe közé.