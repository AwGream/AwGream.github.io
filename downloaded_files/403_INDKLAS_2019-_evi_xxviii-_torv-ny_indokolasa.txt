2019. évi XXVIII. törvény indokolása

az egyes klímapolitikai tárgyú törvények módosításáról

-----STARTING---POINT---ALTALANOS--- 

A törvény az ENSZ Éghajlatváltozási Keretegyezménye és annak Kiotói Jegyzőkönyve végrehajtási keretrendszeréről szóló 2007. évi LX. törvény, az üvegházhatású gázok közösségi kereskedelmi rendszerében és az erőfeszítés-megosztási határozat végrehajtásában történő részvételről szóló 2012. évi CCXVII. törvény jogharmonizációs célú, valamint a földgáz biztonsági készletezésről szóló 2006. évi XXVI. törvény kis terjedelmű módosítását tartalmazza.

-----STARTING---POINT---RESZLETES---

Az 1. §-hoz

Az ENSZ Éghajlatváltozási Keretegyezménye és annak Kiotói Jegyzőkönyve végrehajtási keretrendszeréről szóló 2007. évi LX. törvény jogharmonizációs záradékát egészíti ki.

A 2. §-hoz

Az üvegházhatású gázok közösségi kereskedelmi rendszerében és az erőfeszítés-megosztási határozat végrehajtásában történő részvételről szóló 2012. évi CCXVII. törvény (a továbbiakban: Ügkr. tv.) 2. §-ában szereplő új belépő fogalmát módosítja és egészíti ki új fogalmakkal a 2018/410/EU európai parlamenti és tanácsi irányelvre, valamint a törvény 4-5. §-a szerinti új rendelkezések alkalmazására tekintettel.

A 3. §-hoz

Az Ügkr. tv. 14. §-ának módosítása a 2018/410/EU irányelv 1. cikk 21. pontjára tekintettel.

A 4. §-hoz

Az Ügkr. tv. 15/A. §-ának módosítása a 2018/410/EU irányelv által bevezetett általános szabálynak megfelelően általános jelleggel is rendelkezik a jövőbeli kiosztási időszakokról, valamint átvezeti a törvény 5. §-ához kapcsolódóan a kiosztási szabályokra vonatkozó intézkedéseket.

Az 5. §-hoz

A 2018/410/EU irányelv a 2003/87/EK irányelvet egészíti ki új 27a. cikkel, melynek értelmében a létesítmények kérhetik a 2016, 2017, 2018-as évek során 300 óránál kevesebbet működő tartalék- és készenléti berendezésük vonatkozásában azok kivételét az EU kibocsátás-kereskedelmi rendszer hatálya alól a 2021-2025-ös kiosztási időszak tekintetében és ezzel a berendezések nyomonkövetési kötelezettség alóli mentesítését. A rendelkezés ennek a részletszabályait teremti meg a 2021-2025-ös és a későbbi kiosztási időszakok tekintetében.

A 6. §-hoz

A légi jármű üzembentartók részére történő térítésmentes kvótakiosztási szabályokat módosítja a 2003/87/EK irányelv 28a. cikkében előírt, a Nemzetközi Polgári Repülési Szervezet (ICAO) piaci alapú globális intézkedésének végrehajtását megelőzően alkalmazandó eltérésekre való tekintettel, a 2017-2023 közötti időszak vonatkozásában.

Az Európai Parlament és a Tanács (EU) 2017/2392 rendelete 2017. december 29. napjától módosította az üvegházhatást okozó gázok kibocsátási egységei Közösségen belüli kereskedelmi rendszerének létrehozásáról és a 96/61/EK tanácsi irányelv módosításáról szóló 2003/87/EK irányelvet (a továbbiakban: 2003/87 irányelv) a légiközlekedési tevékenységekre vonatkozó piaci alapú globális intézkedés 2021-től történő bevezetésének előkészítése céljából.

A módosítás érintette a 2003/87 irányelv 2014. április 30. napján hatályba lépett, és az Európai Gazdasági Térségen kívüli repülések ETS rendszer hatálya alól történő kivonására vonatkozó 28a. cikkét is. A 28a. cikk (2) bekezdésének új negyedik albekezdése értelmében 2017. január 1-jétől 2023. december 31-ig tartó időszakban folytatott tevékenység vonatkozásában a tagállamok 2018. szeptember 1-je előtt közzéteszik az egyes légijármű-üzemeltetőknek kiosztott légiközlekedési egységek számát.

Az Ügkr. tv. 19-21. §-a még a 2014. április 30. napján hatályban lépett módosítások előtti időszakhoz kapcsolódó szabályokat rögzítenek. Többek között a 20. § (1) bekezdése azt rögzíti, hogy a légi jármű üzembentartó minden egyes kereskedési időszakra a miniszterhez benyújtott kérelemmel igényelheti a térítésmentesen kiosztható légiközlekedési kibocsátási egységek kiosztását. A kérelmet legalább 21 hónappal az érintett kereskedési időszak kezdetét megelőzően kell benyújtani. Ez az időpont a negyedik kereskedési időszak (2021-2030) vonatkozásában 2019. március 31., ez azonban ellentmond a 2003/87 irányelv 28a. cikk fenti albekezdésének, mivel a légiközlekedési egységek száma 2023. december 31. napjáig megállapításra, illetve a Kormány honlapján közzétételre kerültek.

A 7. §-hoz

Az Ügkr. tv. jogharmonizációs záradékát egészíti ki.

A 8. §-hoz

Az Ügkr. tv. szövegcserés módosítását tartalmazza a 2018/410/EU európai parlamenti és tanácsi irányelvre, a 2018/2067/EU bizottsági végrehajtási rendeletre és az (EU) 2017/2392 európai parlamenti és tanácsi rendeletre tekintettel.

A 9. §-hoz

Hatályát vesztő rendelkezések.

A 10. §-hoz

A földgáz biztonsági készletezésről szóló 2006. évi XXVI. törvény módosítása - a Magyar Energetikai és Közmű-szabályozási Hivatal által végzett hatósági ármegállapításra való hivatkozás megteremtésével - egyértelműen biztosítja, hogy a legkisebb költség elve a biztonsági készletezéshez kapcsolódó földgáztárolás során is megfelelően érvényesüljön.

A 11. §-hoz

A tagi hozzájárulás-fizetés visszaigénylés intézménye leszűkítésre kerül a lakossági fogyasztás után befizetett tagi hozzájárulás visszaigénylésére.

-----STARTING---POINT---VEGE---

A 12. §-hoz

Hatályba léptető rendelkezés.

A 13. §-hoz

Jogharmonizációs záradék.