2013. évi CLXXXV. törvény indokolása

a szerencsejáték szervezésével összefüggő egyes törvények módosításáról

-----STARTING---POINT---ALTALANOS--- 

A jelen törvény célja, hogy a szerencsejáték iparban az ismeretlen és gyakran kétes hátterű jelentkezőkkel szemben - egy új eljárás biztosításával - az állam értékelni tudja egy korábbi szereplő megbízhatóságát, valamint az addig tanúsított jogkövető magatartását, ugyanakkor ezen eljárás során - a mindenkori minimum koncessziós díjnál - lényegesen magasabb összegű koncessziós díj kerül megállapításra.

A fenti célra tekintettel a törvény meghatározza a „megbízható szerencsejáték-szervező” fogalmát, és a nemzeti vagyonról szóló törvény, a koncesszióról szóló 1991. évi XVI. törvény (a továbbiakban Ktv.), valamint a szerencsejáték szervezéséről szóló 1991. évi XXXIV. törvény (a továbbiakban Szjtv.) vonatkozó részeinek módosítása útján megteremti azon lehetőséget, hogy az ágazati miniszter pályázati eljárás mellőzésével is köthessen koncessziós szerződést.

-----STARTING---POINT---RESZLETES---

Az 1-3. §-hoz

A törvény 1. és 3. §-a átvezeti a Ktv.-n az új fejezet - azaz a 2. §-ban foglaltak - beiktatásával szükségessé váló módosításokat, amely új fejezet lehetővé teszi az ágazati miniszter számára, hogy az Szjtv.-ben meghatározott megbízható szerencsejáték-szervezővel pályázati eljárás mellőzésével kössön koncessziós szerződést, azzal, hogy ez esetben a koncessziós díj nem lehet kevesebb a mindenkori minimum koncessziós díj kétszeresénél.

A 4-7. §-hoz

Részben technikai jellegű részben pontosító rendelkezések, amelyek a Ktv. és az Szjtv. közötti koherencia megteremtéséhez szükségesek.

A 8. §-hoz

A törvény e §-ban adja meg a megbízható szerencsejáték-szervező törvényi feltételeit. Ahhoz, hogy valamely szerencsejáték-szervező megbízható szerencsejáték-szervezőnek minősüljön, a feltételek mindegyikét együttesen kell teljesítenie.

A 9. §-hoz

A törvény a nemzeti vagyonról szóló törvényen szükséges azon módosítást vezeti át, amely szerint a Ktv. felhatalmazást adhat az ágazati miniszternek a jelen törvény 2. §-ában meghatározott eljárás lefolytatásához.

A 10. §-hoz

Sarkalatossági záradék.

-----STARTING---POINT---VEGE---

A 11. §-hoz

Hatályba léptető rendelkezés.