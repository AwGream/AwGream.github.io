2005. évi CLXXXV. törvény indokolása

a villamos energiáról szóló 2001. évi CX. törvény módosításáról

-----STARTING---POINT---ALTALANOS--- 

Az Európai Bizottság N 92/2005. számú határozatában jóváhagyta a magyar szénipar 2004-2010. évekre vonatkozó szerkezetátalakítási tervét. A Bizottság határozatában a szerkezetátalakítási tervet az EU joganyagával összeegyeztethetőnek minősítette, és azt a szénipar részére nyújtott támogatásról szóló 1407/2002/EK európai tanácsi rendelet (a továbbiakban: Rendelet) szerint jóváhagyta.

A szerkezetátalakítási terv keretében Magyarország a Rendeletben, valamint a Bizottság határozatában foglaltaknak megfelelően évente degresszív módon meghatározott összeget nyújthat a jogosult bányavállalkozásnak.

A Rendeletben foglalt szabályozás végrehajtása érdekében szükség van a részletes eljárási szabályok megállapítására. A villamos energiáról szóló 2001. évi CX. törvény módosítására vonatkozó törvény - az átállási költségek térítési rendszeréhez hasonlóan - a rendszerirányítási díjban beszedett, és az érintett vállalkozás részére közvetlenül kifizetett támogatási összeget határoz meg. A szabályozás kimondja a célhoz kötött felhasználás kötelezettségét, valamint meghatározza az annak ellenőrzésére vonatkozó rendelkezéseket.

-----STARTING---POINT---RESZLETES---

Az 1. §-hoz

Az 1. § a Rendeletben, valamint az Európai Bizottság határozatában foglaltakkal összhangban a szénipari szerkezetátalakítási költség fogalmának meghatározását a jogosult kijelölésén, valamint a támogatási összeg legfontosabb jellemzőinek meghatározásán keresztül illeszti a VET-be.

A 2-4. §-hoz

A törvény a VET-ben meghatározott egyéb árszabályozási feladatokhoz hasonlóan a Kormány, valamint a gazdasági és közlekedési minisztert a pénzügyminiszterrel egyetértésben hatalmazza fel a szénipari szerkezetátalakítási támogatásra vonatkozó részletes szabályok meghatározására.

Az árelőkészítési feladatokat ebben az esetben is a Magyar Energia Hivatal látja el.

Az 5. §-hoz

A módosítás az átállási költségek térítési rendszeréhez hasonlóan a rendszerirányító feladatává teszi a szénipari szerkezetátalakítási támogatás nyújtásához szükséges pénzeszközök beszedését, elkülönített, átlátható módon történő kezelését.

A 6-7. §-hoz

A Rendeletben, valamint az Európai Bizottság határozatában foglaltak végrehajtása érdekében a törvény meghatározza a kifizetésre jogosultat, a felhasználás körét, valamint időtartamát.

-----STARTING---POINT---VEGE---

A 8-9. §-hoz

Az Európai Bizottság határozatát az érintett gazdálkodó szervezetek ismerik, annak végrehajtására felkészültek.