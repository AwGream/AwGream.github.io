1991. évi LI. törvény

az elmúlt rendszerhez kötődő egyes társadalmi szervezetek vagyonelszámoltatásáról szóló 1990. évi LXXIII. törvény módosításáról

Az elmúlt rendszerhez kötődő egyes társadalmi szervezetek vagyonelszámoltatásáról szóló, 1990. évi LXXIX. törvénnyel módosított 1990. évi LXXIII. törvény (a továbbiakban: Törvény) a következők szerint módosul:

1. § A Törvény 6. §-a kiegészül az alábbi bekezdésekkel:

„(3) Az Állami Számvevőszék azt az elszámolót, akinek a vagyonelszámolása az adatok hiánya miatt nem volt hitelesíthető, a számvevőszéki jelentés alapján, a konkrét igények meghatározásával felhívja, hogy a hiányokat 60 napon belül pótolja.

(4) A hiánypótláshoz csatolni kell mindazon szerződések másolatát, amelyek alapján 1990. augusztus 31-e és 1990. szeptember 18-a között a 2. § a), b), c) és d) pontjaiban felsorolt vagyontárgyak elidegenítésére vagy megterhelésére került sor.

(5) Az elszámolás nem pótolható adathiány esetén is elfogadottnak tekinthető. Az adathiány pótolhatóságáról az Állami Számvevőszék nyilatkozik.

(6) Az Állami Számvevőszék a pótelszámolások hitelességét ellenőrzi, és ennek eredményéről további 60 napon belül jelentést tesz az Országgyűlésnek.

(7) Azon elszámolók esetében, akiknél az elszámolás a hiánypótlás után sem hitelesíthető, az elszámoló 1992. évre számításba vett költségvetési támogatását fel kell függeszteni, továbbá a társadalmi szervezetek kezelői jogának megszüntetéséről szóló 1990. évi LXX. törvény 2. §-ában említett használati jog ingyenessége megszűnik.”

2. § A Törvény 7. §-ának helyébe a következő rendelkezés lép:

„7. § Az Országgyűlés döntésének megfelelően a Kormány megteszi a szükséges intézkedéseket.”

-----STARTING---POINT---VEGE---

3. § E törvény kihirdetése napján lép hatályba.