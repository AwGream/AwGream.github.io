1994. évi XXI. törvény indokolása

az államháztartásról szóló 1992. évi XXXVIII. törvény módosításáról

-----STARTING---POINT---ALTALANOS---

A költségvetési szervek - kamatjövedelem elérése és ezáltal pénzforrásaik növelése érdekében - gyakran bíznak meg bankokat, brókercégeket azzal, hogy azok az ő ideiglenesen szabad pénzeszközeikből államilag garantált értékpapírokat vásároljanak. Ez a gyakorlat megfelel a törvény fent idézett, hatályos előírásának. Néha azonban előfordul, hogy a megbízott bank, illetve brókercég a megbízás pontos teljesítése helyett magasabb hozamot igérő, de egyúttal kockázatosabb műveletbe kezd a költségvetési szerv pénzével. Ismeretes módon így járt el az Ybl Bank Rt. 1992-ben, és amikor júliusban fizetésképtelenné vált, kb 2 milliárd forint költségvetési pénz „ragadt bent” nála. Hasonló eljárásra utal a Magyar Honvédség és a Belügyminisztérium újabb keletű esete a Lupis Brókerház Rt.-vel. Ugyanis az utóbbi az előbbieknek jóval a határidő lejárta után sem tudott visszafizetni több mint 900 millió forintot, amelyet államilag garantált értékpapírok vásárlására vett át - és ez csak azzal magyarázható, hogy a pénzt nem ilyen értékapapírokba, hanem valami másba fektette.

Nem lehet kétséges, hogy a Brókerház - ugyanúgy, mint korábban az Ybl Bank - szerződést szegett. Ennek megfelelő szankciói vannak; bonyolultabb kérdés azonban az ügyben érintett költségvetési szervek viselkedésének megítélése.

Nyilvánvaló, hogy a kérdéses költségvetési szervek előleg gyanánt - az értékpapírok tényleges megvásárlását meg nem várva - utalták át az Ybl Banknak, illetve a Lupis Brókerháznak az elvben állami értékpapír-vásárlásra szánt pénzt. Jogosult-e egy költségvetési szerv - értékpapír-vásárlásra vagy más célra - előleget fizetni? Nos, 1990-ig, amikor a dereguláció keretében eltörölték a költségvetési szervek előlegfizetésére vonatkozó előírásokat, az az értelmezés uralkodott, hogy előleget költségvetési szerv csak olyan esetben nyújthat, ha ezt neki jogszabály kifejezetten megengedi. Azóta viszont az a sajátos, a liberalizmust az állam szerveire is kiterjesztő jogfelfogás érvényesül (nemcsak itt, de itt is), amely szerint a közpénzek használóinak mindaz megengedett, amit a törvény kifejezetten nem tilt meg nekik. Ennek felel meg a pénzügyi kormányzat azon - az Ybl-bank-botránnyal kapcsolatban kinyilvánított - nézete, amely szerint a költségvetési szervek az általuk megbízott közvetítőnek (előlegfizetési jelleggel) átengedhetik pénzeszközeiket államilag garantált értékpapírok vásárlásának céljából. Ez a sajátos, az állami szervekre kiterjesztett „liberális” felfogás hibás;ellentétes minden magyar jogi hagyománnyal is.

Az előlegfizetés itt főleg azért problematikus, mert semmiféle időhatárhoz, szabályhoz nincs kötve. A költségvetési szerv nem köteles ellenőrizni, hogy az általa átengedett pénzeszközöket a megbízott közvetítő valóban befektette-e államilag garantált értékpapírokba ésszerű időn belül. A közvetítőben meglehet a „jóindulat”, „keres” és mégsem talál, akár hónapokon keresztül, megfelelő hozamú értékpapírt. Addig, mintegy kényszermegoldásként - valójában esetleg a maga számára is jó hozamot remélve - másba fekteti be a pénzt.

-----STARTING---POINT---RESZLETES---
-----STARTING---POINT---VEGE---