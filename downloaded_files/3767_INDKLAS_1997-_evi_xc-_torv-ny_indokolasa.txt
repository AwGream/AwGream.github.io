1997. évi XC. törvény indokolása

a közúti közlekedésről szóló 1988. évi I. törvény módosításáról

-----STARTING---POINT---ALTALANOS--- 

A közúti közlekedésről szóló 1988. évi I. törvénynek az 1996. évi X. törvénnyel módosított 12. §-a (3)-(5) bekezdésében foglalt rendelkezések tiltják a közút területén, a közút felett és mellett a közúti jelzésekkel összetéveszthető jelek, jelzések, egyéb tárgyak és berendezések elhelyezését. Tilos továbbá a közút területén és a közút felett, továbbá külterületen - a 42/A. § (1) bekezdésének a) pontjában meghatározott távolságon belül - a közút mellett - a járdát, a gyalogutat és a kerékpárutat kivéve - reklámtáblát, reklámhordozót és egyéb reklámcélú berendezést elhelyezni. Az ilyen létesítményeknek a tartószerkezeteken történt elhelyezéséért azok tulajdonosai térítést kaptak.

Az 1996. évi X. törvény hatálybalépését követően azonban a tiltó rendelkezések miatt reklámtáblák stb. elhelyezése már nem engedélyezhető, így a tartószerkezetek tulajdonosai jelentős bevételtől esnek el. Ennek ellensúlyozására az ugyancsak a tulajdonukat képező tartószerkezeteken a közút kezelője által a forgalom és a forgalomban résztvevők biztonsága érdekében elhelyezett közúti jelzésekért a tulajdonosok térítést igényelnek és az új közúti jelzések elhelyezéséhez is csak abban az esetben járulnak hozzá, ha a közút kezelője ezért térítést ad.

Ez az álláspont elfogadhatatlan. A közúti jelzések megfelelő láthatósága, a forgalomban résztvevők érdeke megköveteli, hogy a törvény, valamint a 20/1984. (XII. 24.) KM rendelet által előírt közúti jelzések térítésmentes elhelyezését minden érintett tulajdonos tűrje. Ezt a kötelezést azonban csak a törvény írhatja elő, ezért indokolt az erre vonatkozó szabályozás e törvénnyel történő megállapítása.

-----STARTING---POINT---RESZLETES---

-----STARTING---POINT---VEGE---