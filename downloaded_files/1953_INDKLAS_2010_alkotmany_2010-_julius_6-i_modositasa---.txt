Alkotmány 2010. július 6-i módosítása indokolása

a Magyar Köztársaság Alkotmányáról szóló 1949. évi XX. törvény módosításáról

-----STARTING---POINT---ALTALANOS---

Általános indokolás

Az Alkotmány a helyi önkormányzat működése során meghatározó szerepet játszó személyek közé tartozó, a polgármester helyettesítésére, munkájának segítésére megválasztott alpolgármester jogállására vonatkozó rendelkezést nem tartalmaz. Az alpolgármesteri tisztség jelentőségére tekintettel indokolt a tisztség Alkotmányban való rögzítése.

-----STARTING---POINT---RESZLETES---

Részletes indokolás

Az 1. §-hoz

Az alpolgármester személye alkalmas arra, hogy a képviselő-testületek szakmai munkáját elősegítse, így indokolatlan azon megszorító szabályozás, mely szerint az alpolgármestert kizárólag a saját tagjai közül választhatja a képviselő-testület, azzal a kikötéssel, hogy a polgármestert a képviselő-testület elnökeként csak az az alpolgármester helyettesítheti, aki a helyi képviselőtestület tagja.

A nem a képviselő-testület tagjai közül megválasztott alpolgármester jogállására vonatkozó részletszabályozás elhelyezése törvényekben, így különösen a helyi önkormányzatokról szóló 1990. évi LXV. törvényben és a polgármesteri tisztség ellátásának egyes kérdéseiről és az önkormányzati képviselők tiszteletdíjáról szóló 1994. évi LXIV. törvényben indokolt. Itt lehet egységes szabályozást teremteni az alpolgármesterre, a megyei közgyűlés alelnökére és a fővárosi főpolgármester-helyettesre.

A 2. §-hoz

A törvény 2010. július 6-án lép hatályba.