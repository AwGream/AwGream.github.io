2017. évi XXXI. törvény indokolása

egyes állami tulajdonban álló ingatlanoknak a Magyarországi Református Egyház részére történő tulajdonba adásáról

-----STARTING---POINT---ALTALANOS--- 

A törvény célja a geszti Tisza-kastély komplex rekonstrukciójához és hosszú távú működtetéséhez szükséges intézkedések, a Kormány által elvárt határidők megtartása érdekében szükséges további intézkedések meghatározása.

Az Országgyűlés a nemzeti vagyonról szóló 2011. évi CXCVI. törvény 13. § (3) bekezdése, valamint az állami vagyonról szóló 2007. évi CVI. törvény 36. § (1) bekezdése alapján rendelkezik az állami tulajdonban lévő ingatlan tulajdonjogának ingyenes átruházásáról, amelynek célja, hogy az ingatlan a Magyarországi Református Egyház részére térítésmentesen átadásra kerüljön. A törvény alapvetően az Egyház oktatási, kulturális és hitéleti feladatainak hatékonyabb ellátására irányul.

-----STARTING---POINT---RESZLETES---

Az 1. §-hoz

A Magyarországi Református Egyház történelmi hagyományainak, a nemzet erkölcsi és szellemi felemelése érdekében tett, hitéből fakadó erőfeszítéseinek, a nemzet identitásának és kultúrájának megőrzése és fejlesztése érdekében tett szolgálatainak elismerése érdekében a geszti Tisza-kastély - megújulását követően - a Magyarországi Református Egyház ingyenes tulajdonába kerül.

A 2. §-hoz

A rendelkezés előírja, hogy a Magyarországi Református Egyház a tulajdonába került ingatlant tizenöt évig nem idegenítheti el és nem terhelheti meg.

-----STARTING---POINT---VEGE---

A 3. §-hoz

A hatályba léptető rendelkezéseket tartalmazza.

A 4. §-hoz

A sarkalatossági záradékot tartalmazza.

Az 5. §-hoz

A rendelkezés biztosítja, hogy az egyházak számára hitéleti feladataik elősegítése vagy az általuk ellátott oktatási, szociális, család-, gyermek- és ifjúságvédelmi, kulturális feladatok ellátása érdekében a - sokszor más célra gazdaságosan nem hasznosítható ingatlanok - ingyenesen átruházhatóak legyenek.

A 6. §-hoz

Hatályon kívül helyező rendelkezést tartalmaz.