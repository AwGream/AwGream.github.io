1994. évi LXVII. törvény indokolása

a helyi önkormányzatok címzett- és céltámogatási rendszeréről szóló, módosított 1992. évi LXXXIX. törvény módosításáról

-----STARTING---POINT---ALTALANOS--- 

A helyi önkormányzatok címzett- és céltámogatási rendszeréről szóló, módosított 1992. évi LXXXIX. törvény (a továbbiakban: Ctv.) 4. § (3) bekezdés szerint a törvény melléklete a támogatási célokat és az igénybejelentés feltételeit 1993-1995. évekre tartalmazza.

E melléklet alapján 1994. március 14-ig lehetett céltámogatási igényt benyújtani. Ezt követően - első ízben 1995. március 14-ig - az önkormányzatok már az 1996-tól hatályos célokra és feltételek mellett nyújthatják be céltámogatási igényüket.

Az 1996. évtől támogatható célok körének és az igénybevétel feltételeinek törvénybeli meghatározásáról az 1994. évi XXVI. törvény 3. §-a, - amely a Ctv.-t 8/A. §-sal egészíti ki - a következőképpen rendelkezik:

"8/A. § (1) A Kormány a helyi önkormányzatok címzett és céltámogatási rendszeréről szóló 1992. évi LXXXIX. törvénynek az 1996. évtől támogatható célok körét és az igénybejelentés feltételeit tartalmazó módosítására a törvényjavaslatot 1994. szeptember 1-jéig nyújtsa be az Országgyűléshez.

(2) A helyi önkormányzatok az 1996. évi - támogatás szempontjából új induló - céltámogatási igényeiket az (1) bekezdés alapján alkotott törvényben meghatározott időponttól jelenthetik be."

A törvényi előírás teljesítése - tekintettel a tervezett államháztartási és közigazgatási reformra - arra korlátozódik, hogy a támogatható célok köre és az igénybejelentés feltételei egy évre, - az 1996-os évre - kerülnek meghatározásra.

-----STARTING---POINT---RESZLETES---

Az 1. §-hoz

A hatályos szabályozás szerint kórházrekonstrukció esetén az önkormányzat címzett vagy céltámogatást igényelhet. A fedezet szűkössége, valamint a címzett támogatási körben élvezett preferencia indokolja, hogy a kórházrekonstrukciók csak a címzett körben legyenek támogathatók. A szociális otthoni férőhely létesítése kikerült a támogatható célok közül, ezért a címzett támogatás a szociális önkormányzati feladatok ellátását szolgáló beruházások megvalósítására is adható.

A címzett támogatások körében - a számviteli törvénnyel való összhang megteremtése érdekében - a beruházás fogalmának pontosítása szükséges. Nem javasolt támogatásra a továbbiakban az ingatlanvásárlás.

A címzett támogatási igényekről a döntéselőkészítés során a szakminisztérium véleményt nyilvánít.

A 2. és 10. §-okhoz

A Ctv. jelenlegi melléklete 1993-1995. években hatályos. 1995. évre a céltámogatási igények a melléklet szerinti célokra és feltételekkel kerültek benyújtásra, ezért a céltámogatásra jogosultság meghatározásához is eszerint kell eljárni.

Az 1996. évi céltámogatási igényeket - e törvény hatálybalépésének időpontjától - az önkormányzatok már e törvény mellékletében meghatározott célokra és feltételekkel nyújthatják be. Előzőek miatt a módosításra kerülő Ctv.-nek egy időben két hatályos melléklete lesz, amelyről az 1. számú az eredeti, a 2. számú pedig az új, 1996-ban érvényesülő.

A 3. §-hoz

Az önkormányzat a céltámogatásra akkor jogosult, ha a feltételeknek megfelelő az igénybejelentése. Az eddigi tapasztalatok azt mutatják, hogy a jogos igények minden évben meghaladták a támogatási lehetőséget. Az összhangot az igérvények rendszere biztosítja.

Ez azt jelenti, hogy az adott évben a feltételeknek megfelelő, de az adott évi támogatási lehetőségből már ki nem elégíthető igények fedezete a következő évi költségvetés. Az igérvények rendszerének működése már 1994. évre olyan terhelést jelentett a költségvetésnek, amelynek a pénzügyi fedezete nem volt megteremthető. Emiatt döntött az Országgyűlés az 1994. évi költségvetési törvényben - többek között - a támogatandó célok szűkítéséről. Az igérvények rendszere előre, hosszú távon leköti tehát a központi költségvetés támogatási lehetőségét, így gyakorlatilag az adott évben már nincs döntési szabadság új igények támogatására. Alapvetően ez a mechanizmus teszi szükségessé az igérvények rendszerének megszüntetését. A megszüntetést indokolja továbbá az, hogy a céltámogatás nyújtása - kivéve a működő egészségügyi intézmények gépműszer beszerzését - 1995. évtől a szakminisztériumok által kidolgozott és évenként felülvizsgált fajlagos költségek alapján történik. A céltámogatásra jogosult, de támogatásban csak a következő évtől részesülő önkormányzatok beruházásainak összköltsége - így a támogatás összege az éves infláció figyelembevételével a fajlagos költségek növekedése miatt - jelentősen növekszik. Az alanyi jog esetén a következő évi támogatási lehetőség terhére kielégítendő - igérvényes - körben a kivitelezés egy évvel történő "eltolása" miatti többletköltségek a központi költségvetést terhelik. Ennek kivédése érdekében is szükséges az igérvények rendszerének megszüntetése. A megoldás csak a támogatandó célok évenkénti olyan mérték- szűkítésével érhető el, amely biztosítja, hogy a támogatandó célok körében valamennyi jogos igény kielégíthető legyen az adott évi támogatási előirányzatból. Az adott évben a támogatási lehetőségből ki nem elégíthető igények érvényüket veszítik.

A törvényjavaslat mellékletében felsorolt célok között valószínűsíthetően a szennyvízelvezetés és tisztítás támogatási igénye a legnagyobb összeg-. Az is látható továbbá, hogy az e célokra benyújtott és a feltételeknek megfelelő támogatási igények a következő években sem lesznek kielégíthetők. A célon belül - a támogathatóság érdekében - szükséges műszaki különbségtételre alapozott belső rangsort meghatározni.

A javaslat szerint:

- Elsőként kell kielégíteni a szennyvízelvezetés és -tisztítás célokra benyújtott igényekből a 36/1993. (V. 28.) OGY. határozat mellékletében felsorolt, a sérülékeny vízbázisokon lévő települési önkormányzatok igényeit.

-  Ezen belül az igények a nem az előírásoknak megfelelően tisztított szennyvízmennyiség csökkenő mértéke szerint lennének kielégíthetők.

-  A szennyvíztisztító telep építése és a települési folyékony hulladék tisztítótelep építése esetén további sorolási elvet jelent a 2000 fő feletti állandó népességszám meghatározása az igényjogosultsághoz.

A jogszabályi megfogalmazást a törvényjavaslat melléklete tartalmazza.

A 4. §-hoz

A Ctv. 11. §-ában a szabályozás arra irányul, hogy az önkormányzat - ha saját forrásból megkezdte a beruházást arra számítva, hogy a központi támogatást megkapja - csak a jogosultság kihirdetését követő számlákhoz igényelhet támogatást. Ez azt jelenti, hogy a címzett támogatás esetén a törvény hatálybalépését, céltámogatások esetén pedig a Kormányközlemény megjelenését követően lehet számlát kiegyenlíteni.

A törvény szövegét - a támogatás igényelhetőségének kezdő időpontját illetően - az önkormányzatok több esetben eltérően értelmezték. A 11. § módosítása tehát a jogalkotói szándék változatlansága mellett, nyomatékosabb megfogalmazást jelent.

Az 5. §-hoz

A céltámogatásokról történő lemondásokat az éves költségvetési törvények szabályozzák. Azért, hogy ne kelljen évről évre ismételni, célszer- a módosított Ctv.-ben történő megjelenítés.

A javasolt további módosítás azt szolgálja, hogy az önkormányzat azesetben se igényelhessen ugyanazon műszaki tartalmú beruházáshoz központi támogatást, ha a már jóváhagyott támogatás teljes felhasználásával a tervezett beruházás csak részlegesen valósult meg.

A 6. §-hoz

A Ctv. 19. §-a tiltotta a központi támogatással keletkezett vagyonnak az elidegenítését a beruházás befejezését követő tíz évig. A törvény szerint más önkormányzat részére történő elidegenítés kivételével a vagyon csak akkor ruházható át másra, ha az önkormányzat az igénybevett központi támogatást visszafizeti. Az elidegenítés meggátolására az önkormányzatnak a magyar állam javára be kell jegyeztetnie a jelzálogot.

A törvényi előírás végrehajtása során a gyakorlatban több probléma merült fel a különböző vagyonfajták esetében a jelzálog bejegyezhetőségének eltérő lehetőségei miatt. Így a jelzálogjog intézménye nem megfelelő biztosítéka az elidegenítési tilalom érvényesítésének.

További problémát jelent a viziközmű beruházások üzemeltetői vagyonrésze tekintetében a tíz évi elidegenítési tilalom. Ez ugyanis a szolgáltatói szervezetek ésszerűtlen, gazdaságtalan decentralizációját eredményezi és egyben veszélyezteti az ellátás biztonságát is.

A központi támogatással megvalósuló önkormányzati beruházásokhoz kötődő elidegenítési tilalom egyéb gondokat is eredményezett az önkormányzati vagyon üzemeltetési rendszerében. Az önkormányzatok gazdasági társaságba bevitt vagyona ugyanis - a vagyonnyilvántartás szerint - már társasági vagyonnak minősül. Központi támogatással megvalósult beruházás esetében ez a "bevitel" elidegenítést jelent, azaz ezesetben az önkormányzatnak vissza kell fizetni a központi támogatást. Ez az önkormányzatokat arra kényszeríti, hogy a vagyont csak működtetés céljából adják át társaságnak. Az is közismert, hogy önkormányzati tulajdonban lévő eszközök, javak bruttó értéke után az értékcsökkenés költségként nem számolható el. Így nem képződik pénzügyi fedezet a karbantartásra, felújításra, cserére. Ez döntően a közművek körében jelent komoly gondot. A működtető gazdasági társaság e szabályozási feltételek között nem látja biztosítottnak, hogy mikor, milyen összegben áll rendelkezésére pénzforrás a közművagyon karbantartására, felújítására, cseréjére.

A fenti problémák megoldására a Ctv. 19. §-ának módosítása a jelzálog bejegyzési kötelezettség megszüntetését, valamint a viziközmű beruházások üzemeltetői vagyonrészére vonatkozóan a szabad üzemeltetői társaságba vitel lehetőségének megadását tartalmazza. Továbbá a közművagyon működtetése, a szolgáltatások tartósan megfelelő színvonala érdekében a módosítás következtében bekerülhet a közművagyon olyan gazdasági társaság vagy közhasznú társaság tulajdonába, amelyet kizárólag az érintett önkormányzat, illetve az érintett önkormányzatok alapítottak és a vagyon működtetése a beruházás befejezésének évét követő tíz éven belül ezen önkormányzat, illetőleg önkormányzatok és az állam kizárólagos részvételével történik.

A 7. §-hoz

A központilag támogatott létesítmények működtetéséről az érintett önkormányzat gondoskodjon, egészségügyi beruházás esetén az Országos Egészségbiztosítási Pénztárral közösen, amennyiben az előzesen vállalta a közös finanszírozást.

A 8-9. §-okhoz

A javaslatok az eddigi tapasztalatokon alapulnak és fogalompontosításokat tartalmaznak.

-----STARTING---POINT---VEGE---

A 11. §-hoz

A törvény hatálybaléptetésén túl e paragrafus kívánja rendezni:

- mely paragrafusok vonatkoznak csak az 1996. évi új céltámogatási igénybejelentésekre;

- melyek érvényesek a folyamatban lévő beruházásokra is;

- az 1996. évi új céltámogatási igények - kivéve a szociális alapon juttatandó bérlakás építése - benyújtásának időpontját.

A szociális alapon juttatandó bérlakás építéséhez a céltámogatás általánosan megfogalmazható igénybevételi feltételeit a törvényjavaslat melléklete tartalmazza. A további, részletes feltételekről és az igények benyújtásának határidejéről külön törvénnyel szükséges rendelkezni, mivel e területen a feltételek pontos, körülhatárolt megfogalmazása még további vizsgálatokat igényel.