2018. évi IV. törvény indokolása

a pénzügyi közvetítőrendszer hatósági felügyeletét érintő egyes törvények módosításáról szóló 2017. évi CXCI. törvény módosításáról

-----STARTING---POINT---ALTALANOS--- 

A szabályozás célja, hogy a 2018. január 1-jét megelőzően indított, a korábban hatályos polgári perrendtartás alapján folytatott közigazgatási perben, valamint az ezekkel kapcsolatos perújítások során a közigazgatási perrendtartásról szóló 2017. évi I. törvény (a továbbiakban: Kp.) hézagmentes jogvédelmet biztosító, az ügyfelek tisztességes eljáráshoz való jogát garantáló szabályaihoz hasonlóan lehetőség nyíljon a Magyar Nemzeti Bank (a továbbiakban: MNB) számára egy 30 napos időintervallumban a megtámadott döntéseivel kapcsolatos jogsérelem orvoslására.

-----STARTING---POINT---RESZLETES---

Az 1. §-hoz

A normaszöveg kifejezetten rögzíti, hogy az önkorrekció lehetősége nem nyílik meg a felülvizsgálati eljárásokban, azonban minden más típusú bírósági eljárásban (elsőfokú közigazgatási per, másodfokú közigazgatási per, mulasztási per, nemperes eljárások stb.) alkalmazható.

A szabályozás értelmében e perek a Fővárosi Törvényszék hatáskörébe kerülnek. A rendelkezés indoka, hogy a régi Pp. XX. fejezete alapján zajló, elsőfokon lévő ügyekben a közigazgatási és munkaügyi bíróságok járnak el, tehát az egységes jogi szabályozás és eljárásrend biztosításához indokolt a fórumrendszer hozzáigazítása is.

Az MNB döntése kapcsán rögzítésre kerül, hogy lehetővé válik a megsemmisítés vagy visszavonás helyett - amely visszaható hatályú intézkedés - a megtámadott döntés - ex nunc - hatályon kívül helyezése, ezzel egyidejűleg pedig új döntés meghozatala, amely a jogbiztonságot és a forgalom biztonságát garantáló előírás. Az új döntés okafogyottsága esetén (például, mivel a vitatott döntés konkrét időtartamra szólt és már nem állnak fenn az új döntés feltételei vagy az már nem lenne értelmezhető) az MNB-nek nem szükséges új döntést hoznia. Ezen túlmenően további két típusú garanciát rögzít a szabályozás az MNB önkorrekciót megvalósító döntéseivel szemben:

- egyfelől az új döntések nem korlátozhatnak jogosultságot, és

- kötelezettség, illetve szankció nem tehető terhesebbé (természetesen új típusú szankció, kötelezettség kiszabása is tiltott).

Ez praktikusan azt jelenti, hogy a bírságok esetén legfeljebb a bírság összegének helybenhagyására, illetve csökkentésére kerülhet sor, másfelől a már megadott engedélyek esetében kvázi újbóli megerősítést nyerhetnek a hatósági döntések, jogosultságok.

A normaszöveg rendezi a fizetési kötelezettséget előíró döntések orvoslása folytán felmerülő esetleges kérdéseket is. Rögzítésre kerül, hogy ha a megtámadott döntés fizetési kötelezettséget ír elő, az új döntésben az MNB akként rendelkezhet, hogy a fizetési kötelezettség megfizetettnek tekintendő a megtámadott döntés folytán teljesített fizetési kötelezettség erejéig.

A normaszöveg értelmében e garanciális követelmények az önkorrekció során hozott döntésekkel szemben alkalmazandóvá válnak a 2018. január 1-jét követően induló, a Kp. szabályai alapján zajló perekben is.

-----STARTING---POINT---VEGE---

A 2. §-hoz

Hatályba léptető rendelkezés.