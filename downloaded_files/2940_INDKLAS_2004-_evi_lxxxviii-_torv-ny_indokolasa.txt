2004. évi LXXXVIII. törvény indokolása

az Országos Rádió és Televízió Testület 2003. évi költségvetésének végrehajtásáról

Általános indokolás

Az ORTT a jóváhagyott költségvetését törvénytervezet formájában benyújtotta az Országgyűlés Költségvetési és pénzügyi bizottságához.

A Költségvetési és pénzügyi bizottság az ORTT 2003. évi költségvetéséről szóló törvényjavaslatot az Országgyűlés elé terjesztette.

A törvényjavaslat megtárgyalását követően az Országgyűlés az ORTT 2003. évi költségvetését a 2002. évi LVII. törvénnyel fogadta el.

A költségvetés kiadási és bevételi főösszege 831,552 millió forint.

Az ORTT költségvetésen kívüli bevételeinek és kiadásainak főösszege 9 025,536 millió forint.

A hivatkozott törvény 3. §-ában foglaltak alapján az ORTT elkészítette a 2003. évi költségvetés végrehajtásáról szóló beszámolót, melyet az Rtv. 43. § (1) bekezdésében meghatározott beszámolóhoz csatlakozóan az Országgyűlésnek megküld.

Részletes indokolás

A bevételek alakulása

Az ORTT intézményi bevételei

A 2002. évi LVII. törvény 2. számú mellékletében 831,552 millió forintban került meghatározásra az ORTT 2003. évi törvény szerinti bevétele, összhangban az Rtv. 84. § (2) és (3) bekezdésében foglaltakkal. A Testület általános működési és felhalmozási kiadásainak forrásaként a Műsorszolgáltatási Alap 2003-ban az üzembentartási díj pótlására, valamint egyéb bevételei terhére - a Testület által jóváhagyott átcsoportosítással együtt - összesen 997,253 millió forint támogatást utalt át az ORTT Magyar Államkincstárnál vezetett elszámolási számlájára.

Az 2003. évi gazdálkodás során működési és felhalmozási bevételként összesen 13,234 millió forint realizálódott, melyből 0,368 millió forint felhalmozási bevétel eszközök értékesítésével kapcsolatos.

Összességében tehát az ORTT 2003. évi törvény szerinti és működési pénzforgalmi bevétele 1 011,537 millió forint.

Az ORTT költségvetésen kívüli bevételei

Az ORTT kiszámlázott és beszedett, de véglegesen a Műsorszolgáltatási Alapot illető bevételei 2003. évben az alábbiak szerint teljesültek.

A műsorszolgáltatási díjbevétel 5 847,514 millió forint, a pályázati díjbevétel 150,009 millió forint, a kötbér, bírság és késedelmi kamat bevétel pedig 155,966 millió forint volt. Az óvadék bevétele 12,167 millió forint és az adóköteles bevételek utáni általános forgalmi adó bevétel 1 511,270 millió forint volt.

Az általános forgalmi adó kötelezettség finanszírozásaként az összes bevétel a Műsorszolgáltatási Alaptól 129,709 millió forint. A 2002. decemberében, a Műsorszolgáltatási Alap részére befektetési céllal átutalt 250 millió forint általános forgalmi adó 2003. januári visszautalása bevételként került elszámolásra.

Összességében az ORTT kezelésű költségvetésen kívüli bevételek 8 064,243 millió forintot tesznek ki.

A kiadások alakulása

Az ORTT intézményi kiadásai

Az 2003. évi költségvetésről szóló 2002. évi LVII. törvény 1. számú mellékletében a 831,552 millió forint kiadási főösszegen belül a személyi juttatások 486,890 millió forint, a munkaadókat terhelő járulékok 157,200 millió forint és a dologi kiadások 187,462 millió forint összegben kerültek meghatározásra. A költségvetés felhalmozási kiadásokra vonatkozóan előirányzatot nem tartalmaz.

Az ORTT 2003. évi költségvetéséről szóló törvényben az Országgyűlés a főbb kiadási előirányzatok közötti átcsoportosításra, illetve a költségvetések közötti átcsoportosításra hatalmazta fel az ORTT-t.

Az előirányzat módosítások a személyi juttatásokat, a munkaadókat terhelő járulékokat valamint a dologi kiadásokat, illetve a felhalmozási kiadásokat érintették. A saját hatáskörben végrehajtott, főösszegen belüli előirányzat módosításokon kívül lehetőség nyílt a tárgyévi működési bevételek terhére is növelni a kiadási előirányzatot.

A Műsorszolgáltatási Alap költségvetéséből átcsoportosított 165,701 millió forint forrás összegével is lehetőség nyílt a kiadási előirányzat növelésére.

A konkrét tényadatok alapján a működési kiadások közül a személyi juttatások és a munkaadókat terhelő járulékok összes kiadása 730,572 millió forint, a dologi kiadás pedig 231,266 millió forint.

Az összes felhalmozási kiadás 10,393 millió forint, amelyen belül 9,643 millió forint az eszközberuházás és 0,750 millió forint a köztisztviselők részére nyújtott visszatérítendő lakásépítési támogatás. Összességében a kiadások összege 972,231 millió forint.

A kiemelt előirányzatok 2003. évi teljesítése összhangban van a módosított előirányzatokkal.

Az összes kiadás módosított előirányzathoz viszonyított teljesítése 96,12%-os.

Az ORTT költségvetésen kívüli kiadásai

Összességében a költségvetésen kívüli kiadások - a műsorszolgáltatási díj, a frekvencia- és támogatási pályázati díj, az óvadék, a bírság és a késedelmi kamat továbbutalása a Műsorszolgáltatási Alapnak, illetve az áfa befizetése a költségvetésnek - az év folyamán a tényleges költségvetésen kívüli bevételeknek megfelelően alakultak.

A finanszírozott általános forgalmi adó visszatérített összege a Műsorszolgáltatási Alapnak 107,021 millió forint.

A költségvetésen kívüli ORTT kezelésű 2003. évi összes kiadás 7 845,581 millió forint volt. A költségvetésen kívüli bevételek és kiadások különbsége a 2003. december 31-én, az ORTT elszámolási számláján lévő idegen pénzeszközök állománya (az ORTT-hez beérkezett, de a Műsorszolgáltatási Alaphoz még át nem utalt, úgynevezett függő bevételek összege).

A pénzmaradvány megállapítása

Az ORTT saját pénzeszközeinek 2003. december 31-i záróállománya 266,802 millió forint.

A pénzeszközök állományából kiindulva a pénzmaradvány összegét az alábbi tételek növelik:

A költségvetési aktív kiegyenlítő elszámolások záróegyenlege 3,386 millió forint.

Az aktív átfutó elszámolások záróegyenlege 0,180 millió forint

A pénzmaradvány összegét az alábbi tételek csökkentik:

A költségvetési aktív függő elszámolások záróegyenlege 7,027 millió forint

A költségvetésen kívüli passzív függő elszámolások záróegyenlege 218,662 millió forint.

Mindezek alapján az ORTT 2003. évi pénzmaradványa 39,941 millió forint.

A pénzmaradvány összege a 2003. évi kötelezettségek kiegyenlítésére, valamint a digitális adatrögzítési rendszer közbeszerzési eljárásban történő beszerzésére fordítható.

A Műsorszolgáltatási Alap 2003. évi költségvetése végrehajtásának indoklása

A Műsorszolgáltatási Alap 2003. évi költségvetését a Rtv. 77. §-ának (6) bekezdése szerint az Országos Rádió és Televízió Testület költségvetésének mellékleteként az Országgyűlés hagyja jóvá.

A folyó évi hiányra az előző évek maradványa nyújt fedezetet.

Tekintve, hogy az Alap a számvitelről szóló 2000. évi C. törvény szerint a gazdasági eseményeket a kettős könyvvitel szabályai szerint rögzíti, ezért a költségvetési szemlélet megteremtéséhez bizonyos korrekciók végrehajtása volt szükséges a bevételi és kiadási adatok megteremtéséhez.

A következőkben a bemutatott kiadási és bevételi táblák elkészítésének szempontjai kerülnek számbavételre.

Bevételek szerkezete:

Üzembentartási díj pótlása

Az ORTT 2003. évi költségvetéséről szóló 2002. évi LVII. törvény összeállításakor a Pénzügyminisztérium által közölt szám került alkalmazásra, azonban a Magyar Köztársaság 2003. évi költségvetéséről szóló 2002. évi LXII. törvény kiadási előirányzatai között a tervezettől 392 M Ft-tal alacsonyabb összeg került meghatározásra. Ez okozza a bevételi (és kiadási) előirányzattól való teljesítési eltérést. A korábban a beszedést végző szervezet által tárgyévben térített díjak (20 M Ft) szintén ezen előirányzaton kerültek kimutatásra.

Műsorszolgáltatási díjak

Az országos földfelszíni műsorszolgáltatási jogosultsággal rendelkező műsorszolgáltatók díjai között az előirányzathoz képest eltéréssel szerepel a Sláger Rádió Műsorszolgáltató Rt. teljesítése, mivel a 2002. év végén új megállapodás jött létre az ORTT és a műsorszolgáltató között. A megállapodás szerint a jogosultság időtartama 5 évvel meghosszabbodott és az eredeti szerződésben foglalt első 7 év műsorszolgáltatási díjának fizetése átütemezésre került.

A többi országos műsorszolgáltató előirányzata és teljesítése közötti nem jelentős különbözet a 2002. évben előre becsült inflációból ered.

A nem országos földfelszíni jogosultsággal rendelkező műsorszolgáltatók díja a 2003. évben az Alaphoz befolyt nettó összegeket tartalmazza. Továbbra is jelentős tartozással rendelkeznek a következő nem országos műsorszolgáltatók: Budapest Televízió Rt., Minimax Műsorszolgáltató Rt., Musicmax Műsorszolgáltató Rt., TV Egy Kulturális és Műsorszolgáltató Rt., Zenit Televízió Rt., Rádió Deejay Kft.

Pályázati díjak

A pályázati díjak között a bevételként elszámolt összegek szerepelnek. A pályáztatási eljárás szabályainak megfelelően a befolyt összegek nem tekinthetők egységesen bevételnek, hiszen a következő évre áthúzódó bírálatok miatt a visszautalások csak a következő évet érintik. Az előirányzattól való pozitív eltérést indokolja, hogy nagy számban kerültek pályázati eljárások kiírásra és lezárásra.

Kötbér, kártérítés és bírság

A műsorszolgáltatási díjak késedelmes befizetése miatt 10 M Ft késedelmi kamat érkezett az Alap bankszámlájára. Kötbér és bírság 103 M Ft került az Alap számláján jóváírásra. Az előirányzat és a teljesítés közti eltérés oka, hogy tervezhetetlen befolyásuk miatt előirányzatként 0 értékkel szerepeltek.

Önkéntes befizetések

Önkéntes befizetések között került feltüntetésre a pályázati díjak túlfizetéseinek azon része, amelyek a pályázati felhívás szerint a pályázónak nem járnak vissza (összegük nem jelentős).

Egyéb bevételek

Az egyéb bevételek szerkezete a következő:

- visszakövetelt és visszafizetett támogatás 99 M Ft

- pénzügyi műveletek 2003-ban pénzügyileg realizált eredménye 344 M Ft,

- egyéb működési bevétel (folyószámla utáni látra szóló kamat, biztosító, kerekítési különbözet, értékesítés) 4 M Ft.

Az előirányzatot meghaladó teljesítés oka, hogy nagy összegben érkeztek vissza támogatottaktól támogatások. Jelentős a pénzügyi műveletek bevétele is.

Maradvány felhasználása

A bevételek és kiadások különbsége 175 M Ft kiadási többlet, amelyre a fedezetet az előző év bevételei és pályázati kereteinek tartalékai biztosítják a következő szerkezeti megoszlásban. (Az eredményt nem érintő jóváírások és kiadások pont az Alap olyan bevételeit tartalmazzák, melyeket továbbutalási kötelezettség terhel. Ezen összegek jóváírására és terhelésére két különböző költségvetési évben került sor.)

 

 

 

 Adatok millió forintban

 A kiadások és bevételek közötti eltérés magyarázata

 befolyt összegek

 eszközölt kiadások

 egyenleg

 

 

 

 

 I.

 78. § (2) törvényhely bevételek és kiadások

 456

 -318

 138

 II.

 84. § (2) törvényhely bevételek és kiadások

 1 225

 -1 484

 -259

 III.

 131. § (3) törvényhely bevételek és kiadások

 1 277

 -1 248

 29

 IV:

 Szabad keret bevételei

  

  

 -106

 

 Sláger Rádió műsorszolgáltatási díj

 1 000

  

  

 

 nem országos műsorszolgáltatási díj 

 457

  

  

 

 pályázati díjak egyenlege

 115

  

  

 

 kötbérek, bírságok, késedelmi kamatok

 113

  

  

 

 pénzügyi műveletek realizált eredménye

 344

  

  

 

 visszafizetett támogatások

 103

  

  

 

 Szabad keret kiadásai

  

  

  

 

 műsorszolgáltatási díjjal összefüggő kiadások

  

 -17

  

 

 megfinanszírozott áfa

  

 -25

  

 

 kiegészítő támogatások (ORTT, közalapítványok)

  

 -804

  

 

 MA költségei 

  

 -643

  

 

 szerzői jogdíj

  

 -174

  

 

 pályáztatás költségei

  

 -93

  

 

 egyedi támogatások

  

 -197

  

 

 non-profit és közműsorszolgáltatók támogatása

  

 -285

  

 V.

 Eredményt nem érintő jóváírások és kiadások 

  

  

 23

 

 Danubius Rádió Műsorszolgáltató Rt. által befizetett műsorszolgáltatási díj 

 1 176

 -1 152

  

 Egyenleg

 6 266

 -6 440

 -175

Kiadások szerkezete:

Továbbutalt üzembentartási díj

A továbbutalt üzembentartási díj a 2003. évben a közalapítványok és az ORTT részére továbbutalt összegeket tartalmazza. Az előirányzathoz viszonyított eltérés oka hasonló a bevételek 1. pontjában leírtakhoz.

Céltámogatások

A céltámogatások a következőkből tevődnek össze:

- közszolgálati műsorszámok támogatására 1.484 M Ft került kifizetésre,

- közszolgálati műsorok támogatására 318 M Ft került kifizetésre a 2003. évben,

- a műsorszórás- és elosztás fejlesztésének támogatására 1.248M Ft összegben került sor,

- a nem nyereségérdekelt és közműsorszolgáltatók támogatására 2003-ben 285 M Ft értékben került sor.

A Testület döntése értelmében a nem nyereségérdekelt és közműsor-szolgáltatók támogatási kerete módosításra került.

Az előirányzathoz viszonyított eltérést a pályázati eljárások sajátosságai okozzák.

Továbbutalt műsorszolgáltatási díjak

A továbbutalandó műsorszolgáltatási díj az országos jogosultsággal rendelkező MTM-SBS Televízió Rt. és a Danubius Rádió Műsorszolgáltató Rt. (Országos Kereskedelmi Rádió Rt.) műsorszolgáltatók által befizetett díjakból tevődik össze. A televíziós jogosultság ellenértéke 30-70 %-ban oszlik meg a Duna Televízió Rt. és a Magyar Televízió Rt. között, míg a rádiós jogosultság díja a Magyar Rádió Rt-t illeti. A Danubius Rádió Műsorszolgáltató Rt. által befizetett díj 23 M Ft-tal haladja meg a Magyar Rádió Rt. felé továbbutalt összeget, mivel a jóváírásra és a terhelésre különböző költségvetési években került sor.

Kiegészítő támogatások

A kiegészítő támogatások az üzembentartási díjak 1-1 %-át egészítik ki a következő módon:

- az Országos Rádió és Televízió Testületnek 641 M Ft került 2003. évi kiegészítésként átutalásra,

- a kiegészítő támogatások előirányzata módosításra került a Testület 1790/2002. (XII. 19.) határozata alapján az ORTT részére átcsoportosított 166 M Ft-tal,

- a közalapítványok esetén a kiegészítés nem abszolút összeghez, hanem a beszedett összeg 0,8 %-ra történő kiegészítést jelent, melynek értéke 163 M Ft.

A kiadás elmaradásának oka, hogy a 2003. évi ORTT támogatás (152 M Ft) 2002. december végén előfinanszírozásaként lett átutalva.

Az előirányzattól való további eltérést indokolja az ORTT esetén az, hogy a tervezett üzembentartási díj befolyásának elmaradásával nőtt az ORTT költségvetésében meghatározott konkrét összeghez történő kiegészítési igény. A közalapítványok esetén a hatás ellentétes: a bevétel részbeni elmaradása csökkenti a bevétel arányában meghatározott kiegészítő támogatást.

Igazgatóság

A felhalmozási kiadások előirányzata a Testület 1750/2002. (XII. 12.) határozatával és 1206/2003. (VII. 16.) határozatával elkülönített 13,6 M Ft-tal került megemelésre.

Az Igazgatóság költsége az Alap tevékenysége körében felmerült kiadásokat tartalmazza. Tekintve, hogy az Alap a kettős könyvvitel szabályainak megfelelően vezeti könyveit így a tényleges pénzmozgással járó összegek képzéséhez a főkönyvi adatok korrekciójára volt szükség.

Szerzői jogdíjak

A szerzői jogdíjak 2003-ra kifizetett 12% áfával növelt értéke174 M Ft.

Pályázatok bírálatának költségei

A pályázatok bírálatának költségei között a pályáztatás során felmerült, egyértelműen elkülöníthető költségek szerepelnek. A pályáztatási költségek előirányzata a Kezelési Szabályzatban meghatározott maximum alapján került meghatározásra.

Frekvencia pályáztatással összefüggő költségek

Az előirányzat a Sláger jogosultság körül kialakult vita kapcsán került beállításra, ám tekintettel a műsorszolgáltatóval megkötött egyezségre (ld. Bevételek 2. pont), felhasználására nem került sor.

Az ORTT terhelő, a műsorszolgáltatók által be nem fizetett áfa

A Testület 188/2001. (II. 2.) határozata alapján az Alap a 2003. évben 130 M Ft összegű általános forgalmi adót finanszírozott meg a műsorszolgáltatók által meg nem fizetett műsorszolgáltatási díjakra, míg az áfa térüléseként 105 M Ft került az Alap részére visszautalásra. Mindezek alapján 25 M Ft összegben finanszírozott áfát az Alap. Az előirányzattól való eltérés oka lehet a javuló műsorszolgáltatási díj fizetési morál.

Céltartalékolás a következő évekre

Ez az előirányzat a tervezett bevételek és kiadások közötti egyenlegező sorként került beállításra. A bevételtöbbletet alapvetően a Sláger jogosultság újrapályáztatásának eredményeként betervezett műsorszolgáltatási díj okozta, ám tekintettel a létrejött egyezségre erre nem került sor.

Monitoring szolgálat, panaszbizottság, döntéselőkészítés

Az ezen a soron előirányzott összeg a kiegészítő támogatások közé került átcsoportosításra (ld. Kiadások 4. pont).

Egyedi támogatások

Egyedi támogatásként a szabad keretből 197 M Ft került kifizetésre.

Üzembentartási díjak beszedési költsége

Az üzembentartási díjak beszedési költsége - tekintettel a díj költségvetési átvállalására - nem került tervezésre, azonban a korábban keletkezett követelésekre befolyó összegeket a beszedéssel megbízott szervezet - egyre csökkenő mértékben - folyamatosan utalta az Alap részére. A végrehajtási összeg az így térült díjak beszedési költségét tartalmazza.

Műsorszolgáltatási díjjal összefüggő költségek

A műsorszolgáltatási díjjal összefüggő költségek előirányzata a Testület 419/2002. (III. 6.) határozatával és 1302/2002. (IX. 3.) határozatával került megemelésre. A sor tartalmazza a műsorszolgáltatási díjak behajtásával kapcsolatban felmerült költségeket.