2020. évi XXV. törvény végső előterjesztői indokolása

az üvegházhatású gázok közösségi kereskedelmi rendszerében és az erőfeszítés-megosztási határozat végrehajtásában történő részvételről szóló 2012. évi CCXVII. törvény módosításáról

-----STARTING---POINT---ALTALANOS--- 

A javaslat az üvegházhatású gázok közösségi kereskedelmi rendszerében és az erőfeszítés-megosztási határozat végrehajtásában történő részvételről szóló 2012. évi CCXVII. törvény jogharmonizációs célú módosítását tartalmazza. Az (EU) 2019/1603 felhatalmazáson alapuló bizottsági rendelet a légi jármű üzembentartók kibocsátásaira vonatkozó jelentéstételi kötelezettségek kapcsán határoz meg új rendelkezéseket, egyrészt kibővíti a jelentésköteles repülések körét, másrészt új file-formátum használatát írja elő, harmadrészt a tagállamok számára is előírja a jelentéstételi kötelezettséget a nemzetközi Polgári Repülési Szervezet (ICAO) globális piaci alapú intézkedésének, a nemzetközi légi közlekedés kibocsátás kompenzációra és a kibocsátás csökkentésére vonatkozó rendszer (CORSIA) végrehajtása céljából.

-----STARTING---POINT---RESZLETES---

Az 1. §-hoz

Az (EU) 2019/1603 felhatalmazáson alapuló bizottsági rendeletre - a légi jármű üzembentartók kibocsátásaira vonatkozó jelentéstételi kötelezettség hazai teljesítésére - tekintettel válik szükségessé a törvény hatályát kiterjeszteni.

A 2. §-hoz

Az (EU) 2019/1603 felhatalmazáson alapuló bizottsági rendelet 5. cikke szerinti jelentéstételi kötelezettség hazai alkalmazása érdekében szükséges az EU által előírt új rendet a meglévő jelentési rezsim keretei közé illeszteni. A 10. § kiegészítésével a végrehajtás biztosított lesz.

A 3. §-hoz

Felhatalmazó rendelkezés az (EU) 2019/1603 felhatalmazáson alapuló bizottsági rendeletből következő, de törvényi szintű szabályozást nem igénylő a kormányrendeleti szintű szabályok megalkotására.

A 4. §-hoz

Fontos, hogy az (EU) 2019/1603 felhatalmazáson alapuló bizottsági rendelet szerinti jelentési rendből származó adatok - a 2019. évi repülésekre is kiterjedően - megfelelő módon rögzítésre és továbbításra kerüljenek. A beiktatott átmeneti rendelkezéssel ez a követelmény elérhető.

Az 5. §-hoz

Jogharmonizációs záradékot kiegészítő rendelkezés, hogy abban helyet kapjon a (EU) 2019/1603 felhatalmazáson alapuló bizottsági rendeletre való hivatkozás.

A 6. §-hoz

Alapvetően technikai jellegű szövegcserés módosítások az uniós és hazai joganyag koherenciájának biztosítása érdekében, különös tekintettel az (EU) 2019/1603 felhatalmazáson alapuló bizottsági rendeletre történő hivatkozásokra.

-----STARTING---POINT---VEGE---

A 7. §-hoz

Hatályba léptető rendelkezés.

A 8. §-hoz

Jogharmonizációs záradék.