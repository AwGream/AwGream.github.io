1990. évi XXXII. törvény

a magyar állampolgárságtól megfosztó határozatok hatályának megszűnéséről szóló 1990. évi XXVII. törvény módosításáról

-----STARTING---POINT---ELEJE---

1. § A magyar állampolgárságtól megfosztó határozatok hatályának megszűnéséről szóló 1990. évi XXVII. törvény 2. §-a a következő (2) bekezdéssel egészül ki, és a jelenlegi szövege (1) bekezdésre módosul:

„(2) Azokat az elhunyt személyeket, akiket az 1. §-ban felsorolt törvények alapján fosztottak meg magyar állampolgárságuktól, úgy kell tekinteni, hogy e jogfosztó intézkedések következtében magyar állampolgárságukat nem vesztették el.”

-----STARTING---POINT---VEGE---

2. § Ez a törvény a kihirdetése napján lép hatályba.