1992. évi XIX. törvény indokolása

a Bolgár Népköztársaság, a Magyar Népköztársaság, a Német Demokratikus Köztársaság, a Mongol Népköztársaság, a Lengyel Népköztársaság, a Román Szocialista Köztársaság, a Szovjet Szocialista Köztársaságok Szövetsége és a Csehszlovák Szocialista Köztársaság kormánya között Moszkvában; 1969. február 27-én aláírt, a nemzetközi tudományos és műszaki tájékoztatási központ alapításáról szóló egyezmény kihirdetéséről szóló 1970. évi 11. törvényerejű rendelet hatályon kívül helyezéséről

Indokolás

A Kormány elhatározása és felhatalmazása alapján a külügyminiszter a Nemzetközi Tudományos és Műszaki Tájékoztatási Központ alapításáról szóló egyezményt 1991. szeptember 24-én a Szovjetunió Kormányánál felmondta. A felmondás az egyezmény 15. cikkének (3) bekezdése szerint 1991. december 31-én lép hatályba. Ennek következtében az egyezményt kihirdető 1970. évi 11. törvényerejű rendeletet is indokolt hatályon kívül helyezni.