2017. évi XCVI. törvény indokolása

az egyenlő bánásmódról és az esélyegyenlőség előmozdításáról szóló 2003. évi CXXV. törvény és a nemzeti köznevelésről szóló 2011. évi CXC. törvény módosításáról

-----STARTING---POINT---ALTALANOS--- 

A törvény célja, hogy az egyenlő bánásmódról és az esélyegyenlőség előmozdításáról szóló 2003. évi CXXV. törvény (a továbbiakban: Ebktv.) és a nemzeti köznevelésről szóló 2011. évi CXC. törvény (a továbbiakban: Nkt.) szabályait pontosítsa és kiegészítse a vallási vagy más világnézeti meggyőződésen alapuló és a nemzetiségi oktatásra vonatkozóan, összhangban az egyenlő bánásmód alkotmányossági követelményével és a személyek közötti, faji- vagy etnikai származásra való tekintet nélküli egyenlő bánásmód elvének alkalmazásáról szóló, 2000. június 29-i 2000/43/EK tanácsi irányelvvel.

A törvény a joggyakorlat megfelelő orientálása és egységesítése érdekében a hatályos jogban is meglévő garanciális rendelkezések részletesebb kibontását, az uniós joggal összhangban álló értelmezésük kifejtését tűzi ki célul.

-----STARTING---POINT---RESZLETES---

Az 1-2. §-hoz

A hatályos normaszöveg átszerkesztésével és kiegészítésével egyértelműen rögzíti az Ebktv.-ben, hogy a vallási meggyőződésen alapuló oktatás nem vezethet etnikai alapú tiltott megkülönböztetéshez.

Meghatározza továbbá azon követelményt, hogy a nemzetiségi oktatás az állami oktatással megegyező átlagos színvonalon kell, hogy biztosítsa az ismeretátadást, illetve meg kell, hogy feleljen az ilyen típusú oktatásra előírt (jelenleg is létező) törvényi feltételeknek.

A 3. §-hoz

E rendelkezés az 1-2. §-ban foglalt módosításokkal összefüggésben rögzíti a törvényben, hogy jogszerűnek minősül az olyan oktatás, amely egyidejűleg megfelel a vallási meggyőződésen alapuló oktatás és a nemzetiségi oktatás valamennyi követelményének (és ezáltal abban a tanulók - szabad és befolyásmentes választás alapján - vallási és nemzetiségi alapon is elkülönülten vesznek részt).

A 4. §-hoz

A törvény hatályon kívül helyezi az Nkt. - végrehajtási jogalkotással jelenleg sem kitöltött, a módosításokkal szükségtelenné váló - felhatalmazó rendelkezését.

-----STARTING---POINT---VEGE---

Az 5. §-hoz

Hatályba léptető rendelkezés.