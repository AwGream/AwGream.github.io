2011. évi CXLII. törvény indokolása

az Országos Rádió és Televízió Testület, valamint jogutódja a Nemzeti Média- és Hírközlési Hatóság Médiatanácsa 2010. évi költségvetésének végrehajtásáról

-----STARTING---POINT---ALTALANOS---

Általános indokolás

Az Országos Rádió és Televízió Testület (továbbiakban: ORTT) az 1996. évi I. törvény (továbbiakban: Rttv.) 32. § (1) bekezdésében foglalt határidőig benyújtotta a 2010. évi költségvetéséről szóló törvényjavaslat-tervezetet az Országgyűlés Költségvetési, Pénzügyi és Számvevőszéki Bizottságához.

A Költségvetési, Pénzügyi és Számvevőszéki Bizottság az ORTT 2010. évi költségvetéséről szóló törvénytervezetet az Országgyűlés elé terjesztette, melyet az a megtárgyalást követően a 2009. évi CXXXVII. törvénnyel fogadott el.

A költségvetés kiadási és bevételi főösszege 1 501,700 millió forintban került jóváhagyásra.

Az ORTT költségvetésen kívüli bevételeinek és kiadásainak főösszege 6 832,424 millió forint az eredeti előirányzat szerint.

Az Országgyűlés a médiát és a hírközlést szabályozó egyes törvények módosításáról szóló 2010. évi LXXXII. törvénnyel módosította az Rttv.-t. Az így módosított Rttv. 31. § (2) bekezdése alapján a Nemzeti Média- és Hírközlési Hatóság Médiatanácsa (továbbiakban: Médiatanács) az ORTT jogutódja.

A hivatkozott törvény 3. §-ban foglaltak alapján a Médiatanács elkészítette a 2010. évi költségvetés végrehajtásáról szóló beszámolót, melyet az Rttv. 43. § (1) bekezdésében meghatározott beszámolóhoz csatlakozóan az Országgyűlésnek megküld.

-----STARTING---POINT---RESZLETES---

Részletes indokolás

A bevételek alakulása

A Médiatanács intézményi bevételei

A 2009. évi CXXXVII. törvény 2. mellékletében 1 031,028 millió forintban került meghatározásra a 2010. évi fix összegű költségvetési támogatás, összhangban az Rttv. 84. § (2)-(3) bekezdésében foglaltakkal. Ugyancsak a 2. mellékletben rendkívüli finanszírozásként 467,072 millió forint került meghatározásra.

A fix összegű költségvetési támogatás és a rendkívüli finanszírozás teljes egészében befolyt.

A 2010. évi gazdálkodás során intézményi működési és felhalmozási bevételként összesen 13,996 millió forint realizálódott.

A Médiatanács 2010. évi költségvetéséről szóló törvény szerinti és működési pénzforgalmi bevétele összességében tehát 1 512,096 millió forint.

A pénzforgalom nélkül elszámolt bevételek (előző évek pénzmaradványa és a lakásépítési kölcsön visszatérülése) 97,488 millió forint.

A Médiatanács költségvetésen kívüli bevételei

A Médiatanács kiszámlázott és beszedett, de véglegesen a Műsorszolgáltatás Támogató és Vagyonkezelő Alapot (továbbiakban: Alap) illető bevételei 2010. évben az alábbiak szerint teljesültek:

A műsorszolgáltatási díjbevétel 4 417,776 millió forint, a pályázati díjbevétel 57,036 millió forint, a kötbér, bírság és késedelmi kamat bevétel pedig 303,390 millió forint volt. Az óvadék bevétele 15,908 millió forint, az adóköteles bevételek utáni általános forgalmi adó bevétel 1 233,193 millió forint.

Az általános forgalmi adó befizetési kötelezettség finanszírozásaként az összes bevétel az Alaptól 78,686 millió forint.

A Médiatanács kezelésű költségvetésen kívüli bevételek összességében 6 109,438 millió forintot tesznek ki.

A kiadások alakulása

A Médiatanács intézményi kiadásai

A 2010. évi költségvetésről szóló 2009. évi CXXXVII. törvény 1. mellékletében az 1 501,700 millió forint kiadási főösszegen belül a személyi juttatások 888,356 millió forint, a munkaadókat terhelő járulékok 240,885 millió forint és a dologi kiadások 358,959 millió forint összegben kerültek meghatározásra. A költségvetés felhalmozási kiadásokra vonatkozó előirányzata 13,500 millió forint volt.

Év végén lehetőség nyílt a tárgyévi működési bevételek terhére is növelni a kiadási előirányzatot.

Az előirányzat módosítások a következőképpen alakultak:

A személyi juttatások, a munkaadókat terhelő járulékok, és a dologi kiadások előirányzata nem változott. A szervezeti változásokból következő eszközfejlesztési igényekre tekintettel a felhalmozási kiadások előirányzata 13,500 millió forintról 121,384 millió forintra módosult. A módosításra a többletbevételek átcsoportosítása adott lehetőséget.

A tényadatok alapján a működési kiadások közül a személyi juttatások kiadása 815,659 millió forint, a munkaadókat terhelő járulékok kiadása 214,650 millió forint, a dologi kiadás pedig 280,382 millió forint.

Az összes felhalmozási kiadás 15,225 millió forint, amelyen belül 11,781 millió forint a gépek, berendezések és felszerelések beruházására fordított összeg. A felhalmozási kiadásokkal kapcsolatos összes általános forgalmi adó kiadás 2,944 millió forint.

Az összes működési és felhalmozási kiadás 1 325,916 millió forint.

A kiemelt előirányzatok 2010. évi teljesítése összhangban van a módosított előirányzatokkal.

Az összes kiadás módosított előirányzathoz viszonyított teljesítése 82%-os.

A Médiatanács költségvetésen kívüli kiadásai

A költségvetésen kívüli kiadások - a műsorszolgáltatási díj, a frekvencia- és támogatási pályázati díj, az óvadék, a kötbér, bírság és a késedelmi kamat továbbutalása az Alapnak, illetve az áfa befizetése a költségvetésnek - az év folyamán összességében a tényleges költségvetésen kívüli bevételeknek megfelelően alakultak.

A finanszírozott általános forgalmi adó visszatérített összege az Alapnak 24,332 millió forint.

A költségvetésen kívüli Médiatanács kezelésű 2010. évi összes kiadás 6 080,335 millió forint.

A pénzmaradvány megállapítása

A Médiatanács saját pénzeszközeinek 2010. december 31-i záró állománya 322,999 millió forint.

A pénzeszközök állományából kiindulva a pénzmaradvány összegét a költségvetési aktív átfutó elszámolások záró egyenlege növeli, a költségvetésen kívüli passzív függő elszámolások záró egyenlege pedig csökkenti.

Mindezek alapján a Médiatanács 2010. évi működési pénzmaradványa 283,668 millió forint.

A pénzmaradvány összege a 2010. évi kötelezettségvállalások 2011. évi kiegyenlítésére valamint a hatályos törvény szerint a kötelezettségvállalással nem terhelt pénzmaradvány meghatározott célú tartalékképzésre fordítható.

A Műsorszolgáltatás Támogató és Vagyonkezelő Alap 2010. évi költségvetése végrehajtásának indokolása

A Műsorszolgáltatás Támogató és Vagyonkezelő Alap (korábbi nevén Műsorszolgáltatási Alap, továbbiakban: Alap) 2010. évi költségvetését az Országos Rádió és Televízió Testület költségvetésének mellékleteként az Országgyűlés hagyta jóvá (2009. évi CXXXVII. törvény 3. melléklete).

Az Alap a számvitelről szóló 2000. évi C. törvény szerint a gazdasági eseményeket a kettős könyvvitel szabályai szerint rögzíti, melynek adataiból leképezhető a jelen teljesülési beszámoló. A zárszámadás adatainak megbízhatóságát az Alap könyvvizsgálója által elvégzett ellenőrzés is alátámasztotta.

Bevételek

1. Üzemben tartási díj

1.1. Átvállalt üzemben tartási díj

 Eredeti előirányzat:

 24 936,700 M Ft

 Módosított előirányzat:

 -

 Teljesítés:

 24 936,700 M Ft

Az előirányzat a Magyar Köztársaság 2010. évi költségvetéséről szóló 2009. évi CXXX. törvény (a továbbiakban: 2010. évi költségvetési törvény) alapján került meghatározásra.

1.2. Átvállalással nem érintett üzemben tartási díj

 Eredeti előirányzat:

 838,987 M Ft

 Módosított előirányzat:

 -

 Teljesítés:

 551,491 M Ft

A 2010. évi költségvetési törvény 84. §-ának (2) bekezdése szerint a központi költségvetés nem vállalja át az Rttv. 80. §-ának (3) bekezdése szerinti fizetésre kötelezettektől a díj 60%-át. Ezt az összeget a 2010. évi költségvetési törvény 84. §-ának (3) bekezdése szerint az Adó- és Pénzügyi Ellenőrzési Hivatal (a továbbiakban: APEH) szedi be és 10% beszedési költség levonásával továbbítja az Alap felé. Az előirányzat a 2009. évi fizetési hajlandóság alapján került meghatározásra.

A tervtől a 2010. évi teljesítés 34%-kal elmaradt. Ennek oka az, hogy a Magyar Köztársaság 2010. évi költségvetésének módosításáról szól 2010. évi LXXIX. törvény 1. §-a a 84. § (2) bekezdését az alábbiak szerint változtatta meg:

„84. § (2) Az Országgyűlés felhatalmazza a Kormányt, hogy a média tv. 79. §-ának (1) bekezdése és 80. §-ának (3) bekezdése szerinti üzemben tartási díj 2010-re esedékes összegének megfizetését átvállalja.”

A módosítás következtében a 2010. augusztus 1-je utáni időszakra már nem kellett üzemben tartási díjat fizetni a vendéglátóipari (szállodaipari) egységben, más kereskedelmi egységben vagy nyilvános területen üzemeltetett televízió-készülék után, így 2010. szeptemberét követően az APEH sem utalt további üzemben tartási díjat az Alap részére. (A 2010. évi költségvetési törvény 1. mellékletének I. 15. fejezetében szereplő átvállalt üzemben tartási díj előirányzat ugyanakkor az átvállalási döntés ellenére sem került módosításra.)

Ezen a soron kerül feltüntetésre az átvállalással nem érintett évekre vonatkozóan a Magyar Posta által 2010-ben átutalt 15 e Ft is.

2. Műsorszolgáltatási díj

2.1. Műsorszolgáltatási díjak - MTM-SBS Televízió Zrt. 

 Eredeti előirányzat:

 2 003,674 M Ft

 Módosított előirányzat:

 -

 Teljesítés:

 1 518,574 M Ft

Az MTM-SBS Televízió Zrt. műsorszolgáltatási díja az Országos Rádió és Televízió Testület Irodája (a továbbiakban: Iroda) előzetes becslése alapján került előirányzatként beállításra.

A Médiatanács jogelődje, az ORTT hozzájárult ahhoz, hogy az MTM-SBS Televízió Zrt. műsorszolgáltatási díjfizetési kötelezettségeit az egyösszegű befizetés helyett évente négy egyenlő részletben teljesítse. A negyedik részlet esedékessége 2011-re tolódott, ezért 2010-ben csak a tervezett összeg 75,8%-a realizálódott.

2.2. Műsorszolgáltatási díjak - Magyar RTL Televízió Zrt. 

 Eredeti előirányzat:

 1 820,079 M Ft

 Módosított előirányzat:

 -

 Teljesítés:

 1 379,429 M Ft

A Magyar RTL Televízió Zrt. műsorszolgáltatási díja az Iroda előzetes becslése alapján került előirányzatként beállításra.

A Médiatanács jogelődje, az ORTT hozzájárult ahhoz, hogy az MTM-SBS Televízió Zrt. és az M-RTL Televízió Zrt. műsorszolgáltatási díjfizetési kötelezettségeit az egyösszegű befizetés helyett évente négy egyenlő részletben teljesítse. A negyedik részlet esedékessége 2011-re tolódott, ezért 2010-ben csak a tervezett összeg 75,8%-a realizálódott.

2.3. Műsorszolgáltatási díjak -Advenio Zrt. 

 Eredeti előirányzat:

 204,167 M Ft

 Módosított előirányzat:

 448,631 M Ft

 Teljesítés:

 448,631 M Ft

Az 1. számú országos kereskedelmi rádiós műsorszolgáltatási jogosultság díja az Iroda előzetes becslése alapján került előirányzatként beállításra. Az előirányzat a jogosultságra vonatkozó szerződés Advenio Zrt-vel való megkötését követően, az abban szereplő feltételeknek megfelelően, a Testület 708/2010. (IV. 21.) számú határozata 4. pontja alapján módosításra került.

Az Advenio Zrt. műsorszolgáltatási díjként 2010-ben a módosított előirányzattal megegyező összeget fizetett be.

2.4. Műsorszolgáltatási díjak -FM1 Zrt. 

 Eredeti előirányzat:

 204,167 M Ft

 Módosított előirányzat:

 227,520 M Ft

 Teljesítés:

 42,565 M Ft

A 2. számú országos kereskedelmi rádiós műsorszolgáltatási jogosultság díja az Iroda előzetes becslése alapján került előirányzatként beállításra. Az előirányzat a jogosultságra vonatkozó szerződés FM1 Zrt-vel való megkötését követően, az abban szereplő feltételeknek megfelelően, a Testület 708/2010. (IV. 21.) számú határozata 4. pontja alapján módosításra került.

Az FM1 Zrt. műsorszolgáltatási díjként 2010-ben mindössze 42,565 M Ft-ot fizetett be, így a teljesítés 184,955 M Ft-tal (két negyedéves díjjal) elmaradt a módosított előirányzattól (az elmaradást a műsorszolgáltató 2011 januárjában rendezte).

2.5. Műsorszolgáltatási díjak - nem országos műsorszolgáltatási jogosultságok

 Eredeti előirányzat:

 1 069,550 M Ft

 Módosított előirányzat:

 -

 Teljesítés:

 954,410 M Ft

A nem országos műsorszolgáltatók műsorszolgáltatási díja az Iroda előzetes számítása alapján került előirányzatként beállításra. A tényleges teljesülés 115,14 M Ft-tal elmaradt a tervtől. A teljesítés összegében 22,2 M Ft óvadékból, illetve jogosultsági pályáztatási díjból való műsorszolgáltatási díj bevonás eredménye.

3. Pályázati díjak

 Eredeti előirányzat:

 32,272 M Ft

 Módosított előirányzat:

 -

 Teljesítés:

 45,637 M Ft

A támogatási pályázati díjak a támogatási összegek 2%-ának megfelelő összegben, a jogosultsági pályázati díjak az Iroda közlése alapján kerültek megállapításra.

Tekintettel arra, hogy a pályázati felhívások sajátosságai miatt az Alaphoz beérkező pályázati díjak jóváírásának időpontjában még nem ismert, hogy az adott befizetésből mennyi képezi az Alap bevételét és milyen összeget kell a befizetőnek visszautalni (pl. forráshiány, méltányosság, túlfizetés), így a megalapozott gazdálkodás érdekében ezen a soron nem a pénzügyileg ténylegesen jóváírt, hanem a véglegesen bevételnek tekinthető összeg, 45,637 M Ft kerül bemutatásra.

A költségvetési évet 41,894 M Ft függő pályázati díj állomány nyitotta, melyhez 55,351 M Ft összegű díj került jóváírásra és 19,372 M Ft összegű díj került visszautalásra. Az évet 32,213 M Ft összegű függő pályázati díjállomány zárta.

A pályázati díjak elszámolásának alakulása

 2010. évi nyitó pályázati díjállomány:

 41,894 M Ft

 2010. évben jóváírt pályázati díj összeg:

 + 55,351 M Ft

 2010. évben visszautalt pályázati díj összeg:

 - 19,372 M Ft

 2010. évben átsorolt pályázati díjak(óvadékba, műsorszolgáltatási díjba)

 - 0,023 M Ft

 2010. évben bevételként elszámolt összeg:

 - 45,637 M Ft

 2010. évi záró pályázati díjállomány:

 = 32,213 M Ft

4. Kötbér, kártérítés, bírság

 Eredeti előirányzat:

 164,288 M Ft

 Módosított előirányzat:

 -

 Teljesítés:

 243,044 M Ft

A műsorszolgáltatási díjak késedelmes befizetése miatt 6,204 M Ft késedelmi kamat érkezett az Alap bankszámlájára. Kötbér és bírság bevételeként 236,840 M Ft került az Alap számláján jóváírásra.

5. Önkéntes befizetés

 Eredeti előirányzat:

 0 M Ft

 Módosított előirányzat:

 -

 Teljesítés:

 0 M Ft

Önkéntes befizetés 2010-ben nem történt.

6. Egyéb bevételek

 Eredeti előirányzat:

 60,000 M Ft

 Módosított előirányzat:

 -

 Teljesítés:

 142,129 M Ft

Az egyéb bevételek teljesítése 10,571 M Ft értékben visszakövetelt és visszafizetett támogatás, 131,558 M Ft értékben pénzügyi műveletek realizált eredménye jogcímen történt.

Az előirányzatot meghaladó teljesítés oka, hogy a támogatásokkal történő elszámolások kapcsán a támogatottak által visszafizetett támogatások a tervezett összegen felül teljesültek, továbbá az átmenetileg szabad pénzeszközök, különösen a Rttv. 131. § (3) bekezdése alapján befolyt és a 147/2008. (V. 24.) Korm. rendelet által korábban fel nem használhatónak minősített bevételek a tervezetthez képest nagyobb lehetőséget engedtek a kincstári befektetéseknek.

7. Az ORTT-t terhelő, műsorszolgáltatók által be nem fizetett áfa térülése

 Eredeti előirányzat:

 -

 Módosított előirányzat:

 -

 Teljesítés:

 59,559 M Ft

Előirányzatként az Iroda közlése alapján a megfinanszírozott áfa megtérülésének és kiadásának negatív egyenlege került a kiadások között tervezésre. Jelen beszámoló a bevételeket és a kiadásokat (Ld. Kiadások 8. Az ORTT-t terhelő, műsorszolgáltatók által be nem fizetett áfa című fejezet) külön-külön tartalmazza. A teljesítés összegéből 5,334 M Ft más jogcímen befolyt bevétel (óvadék) bevonásával keletkezett.

Kiadások

1. Továbbutalandó üzemben tartási díj

1.1. Továbbutalandó üzemben tartási díj - Magyar Televízió Zrt. 

 Eredeti előirányzat:

 10 310,274 M Ft

 Módosított előirányzat:

 -

 Teljesítés:

 9 908,978 M Ft

1.2. Továbbutalandó üzemben tartási díj - Magyar Rádió Zrt. 

 Eredeti előirányzat:

 7 217,192 M Ft

 Módosított előirányzat:

 -

 Teljesítés:

 6 842,772 M Ft

1.3. Továbbutalandó üzemben tartási díj - Duna Televízió Zrt. 

 Eredeti előirányzat:

 6 186,165 M Ft

 Módosított előirányzat:

 -

 Teljesítés:

 5 820,703 M Ft

1.4. Továbbutalandó üzemben tartási díj - Országos Rádió és Televízió Testület

 Eredeti előirányzat:

 257,757 M Ft

 Módosított előirányzat:

 -

 Teljesítés:

 254,882 M Ft

1.5. Továbbutalandó üzemben tartási díj - közalapítványok

 Eredeti előirányzat:

 257,757 M Ft

 Módosított előirányzat:

 -

 Teljesítés:

 255,517 M Ft

A továbbutalt üzemben tartási díjak esetén az előirányzatok alulteljesítésének oka kettős:

Egyrészt az átvállalással nem érintett üzemben tartási díj bevétel jelentősen elmaradt a tervezettől (Lásd Bevételek 1.2. Átvállalással nem érintett üzemben tartási díj fejezetet!).

Másrészt az Rttv. 2010. szeptember 6-i hatályú módosulását követően a törvény alapján a közszolgálati műsorszolgáltatók részére október-december hónapokban az üzemben tartási díj 5-5%-kal alacsonyabb hányadát kellett az Alapnak továbbutalnia.

Az ORTT és a közalapítványok finanszírozása közötti minimális különbség oka az, hogy az APEH-től 2009. december hónapban befolyó üzemben tartási díj utáni 1% az ORTT esetében még a tárgyévben, a közalapítványok esetében viszont 2010. januárjában került átutalásra.

2. Céltámogatások

2.1. Céltámogatások - közszolgálati műsorszámok támogatása

 Eredeti előirányzat:

 218,233 M Ft

 Módosított előirányzat:

 -

 Teljesítés:

 0 M Ft

2.2. Céltámogatások - közszolgálati műsorok támogatása

 Eredeti előirányzat:

 631,118 M Ft

 Módosított előirányzat:

 -

 Teljesítés:

 1 105,741 M Ft

2.3. Céltámogatások - digitális műsorterjesztés fejlesztése és a digitális átállás költségei

 Eredeti előirányzat:

 742,745 M Ft

 Módosított előirányzat:

 -

 Teljesítés:

 22,770 M Ft

2.4. Céltámogatások - nem nyereségérdekelt műsorszolgáltatók támogatása

 Eredeti előirányzat:

 189,713 M Ft

 Módosított előirányzat:

 -

 Teljesítés:

 194,359 M Ft

2.5. Céltámogatások - közműsor-szolgáltatók támogatása

 Eredeti előirányzat:

 189,713 M Ft

 Módosított előirányzat:

 -

 Teljesítés:

 189,741 M Ft

Az eredeti előirányzatok az Rttv. 78. §-ának (1)-(2), 84. §-ának (2) és 131. §-ának (3) bekezdései alapján 2010. évben várhatóan befolyó bevételek, továbbá az átcsoportosítási szükséglet alapján kerültek meghatározásra.

A teljesüléseknek az eredeti előirányzatoktól való eltérését az okozza, hogy az egyes pályázati eljárások nem illeszkednek a költségvetési évhez, azaz legtöbb esetben több éven át is elhúzódhat a támogatási cél megvalósulása és a megvalósítással kapcsolatos beszámolás, mely feltétele a támogatás kifizetésének. Így az egy adott év bevételeinek terhére nyújtott támogatások több év kiadásai között oszlanak meg.

Az Rttv. 131. §-ának (3) bekezdése által meghatározott támogatási keret 2010. évi bevételének felhasználása nem történt meg [ld. a digitális átállás forrásainak átmeneti felhasználási szabályairól szóló - időközben hatályon kívül helyezett - 147/2008. (V. 24.) Korm. rendeletet], a teljesítésként szereplő összeg a korábbi évek kötelezettségvállalásaink kifizetéseit tartalmazza (2004-2007. évi pályázati felhívások kedvezményezettjeinek 2010-ben kifizetett támogatások).

3. Továbbutalandó műsorszolgáltatási díj

3.1. Továbbutalandó műsorszolgáltatási díjak - Magyar Televízió Zrt. 

 Eredeti előirányzat:

 1 402,572 M Ft

 Módosított előirányzat:

 -

 Teljesítés:

 1 063,002 M Ft

3.2. Továbbutalandó műsorszolgáltatási díjak - Duna Televízió Zrt. 

 Eredeti előirányzat:

 601,102 M Ft

 Módosított előirányzat:

 -

 Teljesítés:

 455,572 M Ft

3.3. Továbbutalandó műsorszolgáltatási díjak - Magyar Rádió Zrt. 

 Eredeti előirányzat:

 204,167 M Ft

 Módosított előirányzat:

 448,631 M Ft

 Teljesítés:

 448,631 M Ft

A továbbutalandó műsorszolgáltatási díj az országos kereskedelmi televíziós jogosultsággal rendelkező MTM-SBS Televízió Zrt., továbbá az országos kereskedelmi rádiós jogosultsággal rendelkező Advenio Műsorszolgáltató Zrt. által befizetett díjak Rttv. 131. §-ának (2) bekezdése alapján továbbutalásából tevődik össze. Előirányzatuk az érintett bevételi előirányzatok (Ld. Bevételek 2.1. Műsorszolgáltatási díj - MTM-SBS Televízió Zrt. és Bevételek 2.3. Műsorszolgáltatási díj - Advenio Műsorszolgáltató Zrt. című fejezetek) tervezett összegének megfelelően került meghatározásra, illetve módosításra.

A televíziós jogosultság után fizetett műsorszolgáltatási díj 70-30%-ban oszlik meg a Magyar Televízió Zrt. és a Duna Televízió Zrt. között. Az előirányzat alulteljesülését a bevételi oldal alulteljesülése okozta. (Ld. Bevételek 2.1. Műsorszolgáltatási díj - MTM-SBS Televízió Zrt.)

A rádiós jogosultság díja 100%-ban a Magyar Rádió Zrt-t illeti. Az előirányzat teljesülése a módosított előirányzattal megegyező összegben történt.

4. Kiegészítő támogatások

4.1. Kiegészítő támogatások - Országos Rádió és Televízió Testület

 Eredeti előirányzat:

 773,271 M Ft

 Módosított előirányzat:

 1 240,343 M Ft

 Teljesítés:

 1 243,218 M Ft

Az előirányzat az Rttv. módosítás előtti 84. §-ának (3) bekezdése által meghatározott, az ORTT finanszírozásának az üzemben tartási díj 4%-ára történő kiegészítését tartalmazta.

A Testület 708/2010. (IV. 21.) számú határozatának 3. pontja értelmében a Rendkívüli finanszírozás az ORTT részére jogcímen előirányzott összeg átcsoportosításra került az ORTT kiegészítő támogatásai közé (Ld. Kiadások 9. Rendkívüli finanszírozás az ORTT részére című fejezet).

A módosított előirányzat minimális túlteljesülését az ORTT-nek továbbutalt üzemben tartási díj alulteljesülése okozta. (Ld. Kiadások 1.4. Továbbutalandó üzemben tartási díj - Országos Rádió és Televízió Testület című fejezet) Összességében az ORTT teljes finanszírozása az eredeti előirányzatnak megfelelően teljesült:

Az ORTT finanszírozásának alakulása

 

 eredeti előirányzat:

 teljesülés

 az üzemben tartási díj által fedezett 1%

 257,757 M Ft

 254,882 M Ft

 az üzemben tartási díj 3%-ának megfelelő kiegészítő támogatás

 773,271 M Ft

 1 243,218 M Ft

 az üzemben tartási díj 4%-án felüli rendkívüli támogatás

 467,072 M Ft

 

 ORTT összes finanszírozása az Alapból

 1 498,100 M Ft

 1 498,100 M Ft

4.2. Kiegészítő támogatások - közalapítványok

 Eredeti előirányzat:

 515,514 M Ft

 Módosított előirányzat:

 -

 Teljesítés:

 427,912 M Ft

Az előirányzat az Rttv. módosítás előtti 84. §-ának (3) bekezdése által meghatározott, a közalapítványok finanszírozásának az üzemben tartási díj 3%-ára történő kiegészítését tartalmazta. A teljesülés előirányzattól való eltérésének oka kettős:

Egyrészt az átvállalással nem érintett üzemben tartási díj bevétel jelentősen elmaradt a tervezettől (Lásd Bevételek 1.2. Átvállalással nem érintett üzemben tartási díj fejezetet!).

Másrészt az Rttv. 2010. szeptember 6-ai hatályú módosulását követően a törvény alapján a Közszolgálati Közalapítvány megalakulását követően november-december hónapokra kiegészítő támogatást már nem kellett az Alapnak utalnia.

5. Az Alap Igazgatóságának költségei

5.1 Személyi juttatások

 Eredeti előirányzat:

 400,148 M Ft

 Módosított előirányzat:

 438,053 M Ft

 Teljesítés:

 404,268 M Ft

Az előirányzat változása és a teljesítés az alábbiak szerint történt.

5.1.1 Műsorszolgáltatási Alap Igazgatósága

 Eredeti előirányzat:

 335,115 M Ft

 Módosított előirányzat:

 367,404 M Ft

 Teljesítés:

 341,072 M Ft

A 708/2010. (IV. 21.) számú határozat alapján az előirányzat 16,211 M Ft-tal növelésre került a 2009. évi maradvány terhére.

Az 5/2010. (V. 5.) számú belső határozat 16,078 M Ft-tal növelte az előirányzatot a dologi előirányzat terhére.

5.1.2 Alkalmazott Kommunikációtudományi Intézet

 Eredeti előirányzat:

 65,033 M Ft

 Módosított előirányzat:

 70,649 M Ft

 Teljesítés:

 63,196 M Ft

A 708/2010. (IV. 21.) számú határozatával a Testület jóváhagyta 2,048 M Ft 2009. évi kötelezettségvállalással terhelt maradvány 2010. évi felhasználását.

Az 5/2010. (V. 5.) számú belső határozat 3,568 M Ft-tal növelte az előirányzatot a dologi előirányzat terhére.

5.2 Munkaadót terhelő járulékok

 Eredeti előirányzat:

 119,973 M Ft

 Módosított előirányzat:

 130,777 M Ft

 Teljesítés:

 115,338 M Ft

Az előirányzat változása és a teljesítés az alábbiak szerint történt.

5.2.1 Műsorszolgáltatási Alap Igazgatósága

 Eredeti előirányzat:

 100,292 M Ft

 Módosított előirányzat:

 109,566 M Ft

 Teljesítés:

 97,301 M Ft

A 708/2010. (IV. 21.) számú határozat alapján az előirányzat 4,933 M Ft-tal növelésre került a 2009. évi maradvány terhére.

Az 5/2010. (V. 5.) számú belső határozat 4,341 M Ft-tal növelte az előirányzatot a dologi előirányzat terhére.

5.2.2 Alkalmazott Kommunikációtudományi Intézet

 Eredeti előirányzat:

 19,681 M Ft

 Módosított előirányzat:

 21,210 M Ft

 Teljesítés:

 18,037 M Ft

A 708/2010. (IV. 21.) számú határozatával a Testület jóváhagyta 0,566 M Ft 2009. évi kötelezettségvállalással terhelt maradvány 2010. évi felhasználását.

Az 5/2010. (V. 5.) számú belső határozat 0,963 M Ft-tal növelte az előirányzatot a dologi előirányzat terhére.

5.3 Dologi kiadások

 Eredeti előirányzat:

 291,072 M Ft

 Módosított előirányzat:

 317,605 M Ft

 Teljesítés:

 239,032 M Ft

Az előirányzat változása és a teljesítés az alábbiak szerint történt.

5.3.1 Műsorszolgáltatási Alap Igazgatósága

 Eredeti előirányzat:

 220,430 M Ft

 Módosított előirányzat:

 223,369 M Ft

 Teljesítés:

 179,795 M Ft

A 708/2010. (IV. 21.) számú határozat alapján az előirányzat 23,359 M Ft-tal növelésre került a 2009. évi maradvány terhére.

Az 5/2010. (V. 5.) számú belső határozat 20,419 M Ft-tal csökkentette az előirányzatot a személyi- és a járulék előirányzat javára.

5.3.2 Alkalmazott Kommunikációtudományi Intézet

 Eredeti előirányzat:

 70,643 M Ft

 Módosított előirányzat:

 94,236 M Ft

 Teljesítés:

 59,236 M Ft

A 708/2010. (IV. 21.) számú határozatával a Testület jóváhagyta 28,124 M Ft 2009. évi kötelezettségvállalással terhelt maradvány 2010. évi felhasználását.

Az 5/2010. (V. 5.) számú belső határozat 4,531 M Ft-tal csökkentette az előirányzatot a személyi- és a járulék előirányzat javára.

5.4 Felhalmozási kiadások

 Eredeti előirányzat:

 15,156 M Ft

 Módosított előirányzat:

 27,129 M Ft

 Teljesítés:

 12,498 M Ft

Az előirányzat változása és a teljesítés az alábbiak szerint történt.

5.4.1 Műsorszolgáltatási Alap Igazgatósága

 Eredeti előirányzat:

 9,950 M Ft

 Módosított előirányzat:

 21,809 M Ft

 Teljesítés:

 9,402 M Ft

A 708/2010. (IV. 21.) számú határozat alapján az előirányzat 11,859 M Ft-tal növelésre került a 2009. évi maradvány terhére.

5.4.2 Alkalmazott Kommunikációtudományi Intézet

 Eredeti előirányzat:

 5,206 M Ft

 Módosított előirányzat:

 5,320 M Ft

 Teljesítés:

 3,096 M Ft

A 708/2010. (IV. 21.) számú határozatával a Testület jóváhagyta 0,114 M Ft 2009. évi kötelezettségvállalással terhelt maradvány 2010. évi felhasználását.

6. Szerzői jogdíj

 Eredeti előirányzat:

 229,233 M Ft

 Módosított előirányzat:

 -

 Teljesítés:

 229,233 M Ft

A szerzői jogdíj az Artisjus Magyar Szerzői Jogvédő Iroda Egyesülettel a Testület 560/2010. (IV. 7.) számú határozata alapján kötött megállapodás alapján az előirányzatnak megfelelően került teljesítésre.

7. Pályázatok bírálatának költsége

 Eredeti előirányzat:

 31,841 M Ft

 Módosított előirányzat:

 -

 Teljesítés:

 31,328 M Ft

A pályázatok bírálatának költségei között a pályáztatás során felmerült, egyértelműen elkülöníthető költségek szerepelnek. A pályáztatási költségek előirányzata a Kezelési Szabályzatban meghatározott, a 2010-re tervezett céltámogatások 2%-ának megfelelő összegben került meghatározásra.

A bírálattal kapcsolatos költségek 72%-át dologi típusú kiadások, 23%-át személyi típusú kiadások és 5%-át az előző tételhez kapcsolódó járulékkiadások teszik ki.

Az előirányzat minimális alulteljesítésének oka, hogy a pályázati eljárások és a pályázati kifizetések (melyek az előirányzat számításának alapját képezték) több költségvetési év között is elhúzódhatnak.

8. Az ORTT-t terhelő, műsorszolgáltatók által be nem fizetett áfa

 Eredeti előirányzat:

 41,591 M Ft

 Módosított előirányzat:

 -

 Teljesítés:

 114,050 M Ft

Előirányzatként az Iroda közlése alapján a megfinanszírozott áfa megtérülésének és kiadásának negatív egyenlege került a kiadások között tervezésre.

Az Alap a 2010. évben 114,050 M Ft összegű általános forgalmi adót finanszírozott meg a műsorszolgáltatók által meg nem fizetett műsorszolgáltatási díjakra, míg az áfa térüléseként 59,559 M Ft került az Alap részére visszautalásra (más jogcímen befolyt bevétel műsorszolgáltatási díjba történő bevonásával együtt). (Ld. Bevételek 7. Az ORTT-t terhelő, műsorszolgáltatók által be nem fizetett áfa térülése című fejezet). A megtérülés és a kiadás negatív egyenlege 54,491 M Ft lett, melyet több mint 40%-ban az FM1 Műsorszolgáltató Zrt. által be nem fizetett műsorszolgáltatási díj után megfinanszírozott áfa okozott.

9. Rendkívüli finanszírozás az ORTT részére

 Eredeti előirányzat:

 467,072 M Ft

 Módosított előirányzat:

 0 M Ft

 Teljesítés:

 -

Az eredeti előirányzat az ORTT Alapból történő finanszírozási igényének az üzemben tartási díjbevétel 4%-án felüli részét tartalmazta.

A Testület 708/2010. (IV. 21.) számú határozatának 3. pontja értelmében a Rendkívüli finanszírozás az ORTT részére jogcímen előirányzott összeg átcsoportosításra került az ORTT kiegészítő támogatásai közé (Ld. Kiadások 4. Kiegészítő támogatások című fejezet).

10. Műsorszolgáltatási díjjal és egyéb jogi költségekkel összefüggő kiadások

 Eredeti előirányzat:

 40,505 M Ft

 Módosított előirányzat:

 40,905 M Ft

 Teljesítés:

 1,694 M Ft

A Testület 708/2010. (IV. 21.) számú határozata alapján az előirányzat 0,400 M Ft-tal, a 2009. évi kötelezettségvállalással terhelt maradvánnyal nőtt.

Az előirányzattól való jelentős elmaradás oka, hogy az esetlegesen elvesztett perek miatt keletkező fizetési kötelezettségek fedezetéül erre a kiadási előirányzatra került tervezésre az összes tervezett kötbér és bírság bevétel peresítettként tervezett 30%-a, melynek terhére kifizetés nem történt.

11. Egyedi támogatások, pályázatok szabad keretből

 Eredeti előirányzat:

 -

 Módosított előirányzat:

 158,383 M Ft

 Teljesítés:

 151,987 M Ft

A Testület 1899/2009. (IX. 30.), 2308/2009. (XII. 2) és 467/2010. (III. 17.) számú határozataival 112,180 M Ft-tal emelte az előirányzatot.

A Testület 2308/2009. (XII. 2) számú határozatában döntött „médiaelmélettel, médiaismerettel foglalkozó tudományos és ismeretterjesztő kiadványok megjelentetésének támogatására” vonatkozó pályázat 2010-ben történő kiírásáról 10,000 M Ft keretösszeggel.

A 2009. évi zárszámadással párhuzamosan a 2009. évi kötelezettségvállalással terhelt maradvánnyal, 30,803 M Ft-tal és további 2,250 M Ft-tal nőtt az előirányzat.

A Médiatanács 5/2010. (X. 12.) számú határozatával 3,150 M Ft-tal emelte az előirányzatot.

Az előirányzat teljesítése a 2010-ben és a korábbi években e törvényhelyről kiírt pályázati eljárások, továbbá odaítélt egyedi támogatások kifizetéseit tartalmazza.

A Bevételi többlet szerkezeti megoszlása

 adatok M Ft-ban

 A kiadások és bevételek közötti eltérés magyarázata

 befolyt összegek

 eszközölt kiadások

 átcsoportosítás

 egyenleg

 78. § (2) törvényhely bevételek és kiadások

 477,205

 0,000

 -702,779

 -225,574

 84. § (2)-> 84. § (4)törvényhely bevételek és kiadások

 1 529,291

 -1 105,741

 -351,685

 71,866

 131. § (3) törvényhely bevételek és kiadások

 1 379,429

 -22,770

 -1 077,334

 279,324

 Szabad keret 

 1 010,139

 -3 354,659

 2 131,799

 -212,720

 Vagyongazdálkodás (új 84. § (2) törvényhely)

 935,126

 0,000

 0,000

 935,126

 2. sz. orsz. ker. rádiós j. (FM1 Zrt.) műsorszolg. díj

 42,565

 

 

 

 nem országos műsorszolgáltatási díj 

 477,205

 

 

 

 pályázati díjak

 45,637

 

 

 

 kötbérek, bírságok, késedelmi kamatok

 243,044

 

 

 

 pénzügyi műveletek realizált eredménye

 131,558

 

 

 

 visszafizetett támogatások

 10,571

 

 

 

 megfinanszírozott áfa térülés

 59,559

 

 

 

 kiegészítő támogatások (ORTT, közalapítványok)

 

 -1 671,130

 

 

 MA költségei (MA, SKEP, AKTI)

 

 -771,136

 

 

 szerzői jogdíj

 

 -229,233

 

 

 pályáztatás költségei

 

 -31,328

 

 

 egyedi támogatások, szabad keret terhére kiírt pályázati eljárások

 

 -151,987

 

 

 nem- nyereségérdekelt és közműsor-szolgáltatók támogatása

 

 -384,100

 

 

 megfinanszírozott áfa

 

 -114,050

 

 

 műsorszolgáltatási díjjal és egyéb jogi kötelezettségekkel összefüggő kiadások

 

 -1,694

 

 

 2010-ben jóváírt, de 2011-ben továbbutalandó, ill. 2009-ben jóváírt, de 2010-ben továbbutalandó ÜTD 

 20,781

 -79,858

 

 -59,078

 Egyenleg (év közbeni pénzállomány-változás)

 

 

 

 788,944

Az egyenleg azt mutatja, hogy a költségvetésen belüli tételek tekintetében az éven belül a realizált bevételek 788,944 M Ft-tal meghaladták az eszközölt kiadásokat, tehát ennyivel nőtt az év végi záró pénzállomány az év elejei nyitóállományhoz képest.

A 2010. évi eredeti előirányzatok és teljesítések eltérését bemutató táblázat

 

 

 adatok M Ft-ban

 előirányzat

 a teljesítés eltérése az eredeti előirányzathoz képest

 megjegyzés

 üzemben tartási díj pótlása

 -287,496

 bevételcsökkenés

 műsorszolgáltatási díj 

 -958,028

 bevételcsökkenés

 pályázati díjak

 13,365

 bevételnövekedés

 kötbér, kártérítés, bírság

 78,756

 bevételnövekedés

 önkéntes befizetések

 0,000

 

 egyéb bevételek

 82,129

 bevételnövekedés

 az ORTT-t terhelő, műsorszolgáltatók által be nem fizetett áfa térülése

 59,559

 bevételnövekedés

 KÖLTSÉGVETÉSI BEVÉTELEK

 -1 011,715

 bevételnövekedés

 

 

 

 előirányzat

 a teljesítés eltérése az eredeti előirányzathoz képest

 megjegyzés

 továbbutalandó üzembentartási díj

 -1 146,294

 kiadáscsökkenés

 céltámogatások

 -458,911

 kiadáscsökkenés

 továbbutalandó műsorszolgáltatási díj

 -240,636

 kiadáscsökkenés

 kiegészítő támogatás

 382,345

 kiadásnövekedés

 Igazgatóság

 -55,213

 kiadáscsökkenés

 szerzői jogdíjak

 0,000

 

 pályázatok bírálatának költségei

 -0,513

 kiadáscsökkenés

 az ORTT-t terhelő, műsorszolgáltatók által be nem fizetett áfa

 72,459

 kiadásnövekedés

 rendkívüli finanszírozás az ORTT részére

 -467,072

 kiadáscsökkenés

 egyedi támogatások, szabad k. pályázatok

 151,987

 kiadásnövekedés

 műsorszolgáltatási díjjal és egyéb jogi kötelezettségekkel összefüggő kiadások

 -38,811

 kiadáscsökkenés

 KÖLTSÉGVETÉSI KIADÁSOK

 -1 800,659

 kiadáscsökkenés

 

 

 

 EGYENLEG

 788,944

 pénzeszköznövekedés

Az egyes keretek 2010. évi változása

 adatok M Ft-ban

 Keret

 Nyitó egyenleg2010. jan. 1.

  Növekedés

  Csökkenés

  Át- csoportosítás

 Záró egyenleg 2010. dec. 31.

 Ebből szerz. lekötött köt. vállalás

 78. § (2)

 168,043

 477,205

 0,000

 -702,779

 -57,531

 0,039

 84. § (2)

 481,954

 1 529,291

 1 105,741

 -351,686

 553,819

 397,048

 131. § (3)

 1 655,252

 1 379,429

 22,770

 -1 077,334

 1,934,576

 13,970

 szabad keret

 447,499

 1 010,139

 3 354,659

 2 131,799

 234,779

 15,715

 vagyongazd. keret

 0,000

 935,126

 0,000

 0,000

 935,126

 0,000

 Továbbutalási kötelezettség

 59,078

 0,000

 59,078

 0,000

 0,000

 0,000

 Költségvetésen belüli tételek összesen

 2 811,826

 

 

 

 3 600,769

 

 Költségvetésen kívüli tételek összesen

 212,836

 

 

 

 230,789

 

 Pénzállomány

 3 024,662

 

 

 

 3 831,558