2010. évi CXXXVI. törvény indokolása

az ügyvédekről szóló 1998. évi XI. törvény módosításáról

-----STARTING---POINT---ALTALANOS--- 

Az ügyvédekről szóló 1998. évi XI. törvény (a továbbiakban: Üt.) módosításával elérni kívánt cél az ügyvédi kamarai tagság megszerzéséhez szükséges feltételek szigorítása. A törvény alapján a kamarai tagság további feltétele legalább egy év ügyvédi, ügyvédjelölti vagy alkalmazott ügyvédi joggyakorlat a korábban hatályban levő kritériumok mellett.

A jelenleg hatályban levő törvény alapján a jogi szakvizsga megszerzését követően a kamarába fel lehet venni ügyvédként azt is, aki ténylegesen nem szerzett gyakorlatot az ügyvédi hivatásban. A tapasztalatok szerint, szükség van az ügyvédek iránti magasabb szakmai elvárásokra, ezért írja elő a törvény ezt a speciális joggyakorlatot.

Az ügyvédi hivatás magas szintű végzéséhez elengedhetetlen a komplex tudás, amit csak a gyakorlati készségek megszerzésével lehet elsajátítani.

A törvény új feltételének meghatározása közérdek, ugyanis az ügyvédekkel szembeni közbizalom fenntartása változatlan feltételekkel már nem biztosítható.

-----STARTING---POINT---RESZLETES---

Az 1. §-hoz

A törvény az általános indokolásban meghatározott célok elérése érdekében az ügyvédi kamarai tagság megszerzéséhez szükséges követelmények szigorítását tartalmazza.

A 2-4. §-hoz

Technikai jellegű módosításokat is tartalmaz, amelyek az Üt. 13. §-ának módosítása miatt válik szükségessé.

Az 5. §-hoz

Az alkalmazott európai közösségi jogászok névjegyzékébe történő felvételnél az új kritérium, az Üt. 13. § (3) bekezdés b)-d) pontja nem alkalmazható.

A 6-8. §-hoz

További technikai jellegű módosítások válnak szükségessé az Üt. 13. §-ának módosítása miatt.

-----STARTING---POINT---VEGE---

A 9. §-hoz

A törvény - a módosítás mielőbbi végrehajtásához fűződő érdekre tekintettel - 2011. január 1. napján lép hatályba.