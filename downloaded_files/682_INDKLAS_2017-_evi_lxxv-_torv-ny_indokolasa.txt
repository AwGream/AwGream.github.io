2017. évi LXXV. törvény indokolása

energetikai tárgyú törvények módosításáról

-----STARTING---POINT---ALTALANOS--- 

Az elmúlt időszak jogalkalmazási tapasztalataira tekintettel a bányászatról szóló 1993. évi XLVIII. törvény (a továbbiakban: Bt.), az atomenergiáról szóló 1996. évi CXVI. törvény (a továbbiakban: Atv.), a villamos energiáról szóló 2007. évi LXXXVI. törvény (a továbbiakban: Vet.), a földgázellátásról szóló 2008. évi XL. törvény (a továbbiakban: Get.), a behozott kőolaj és kőolajtermékek biztonsági készletezéséről szóló 2013. évi XXIII. törvény (a továbbiakban: Kt.), valamint a közigazgatási bürokráciacsökkentést érintő egyes törvények módosításáról szóló 2016. évi CXXVII. törvény vonatkozásában több különböző tárgyú és kisebb terjedelmű módosítás szükségessége jelentkezett az alábbiak szerint.

-----STARTING---POINT---RESZLETES---

Az 1-3. és 7. §-hoz

A közös államhatár mentén lévő szénhidrogén-előfordulások kitermelésének megkezdésére meghatározó befolyással bírnak az érintett országok között fennálló, erre a tárgykörre vonatkozó nemzetközi szerződések által előírt eljárásrendek. Ezen eljárások olyan elemeket tartalmaznak, amelyek időtartama jelentős, és a bányavállalkozó által meg nem határozható időigénnyel járnak, mivel kormányközi testületek cselekményét is igényli.

A módosítás azt a célt szolgálja, hogy a közös államhatár mentén lévő szénhidrogén-előfordulás tekintetében 10 évben határozza meg az üzemszerű kitermelés megkezdésének határidejét az alkalmazandó nemzetközi eljárásra tekintettel. Elősegíti, hogy a bányavállalkozót az államközi érintettségű bányatelkek esetében a kitermelésnek érdek- és felelősségi körén kívül felmerülő okokból történő akadályoztatása esetén ne érje joghátrány.

A törölt bányászati jogok következtében jogosított nélkül maradó bányatelkek esetében - azok egyedi sajátosságainál fogva - indokolt a bányafelügyelet mérlegelési jogkörének biztosítása a tekintetben, hogy a tárgyi területen fennálló bányászati jogot pályázat keretében „értékesíti”, vagy azt felajánlja a Magyar Állam tulajdonosi jogköreit gyakorló MNV Zrt. részére. A bányafelügyelet előzetesen megkeresése alapján az MNV Zrt-nek, már a folyamat elején lehetősége nyílik arra, hogy az állam tulajdonosi jogkörét gyakorolva rendelkezzen az ásványvagyon feletti tulajdonjoggal.

A 4. és 6. §-hoz

Általános rendelkező szabály és a felhatalmazó rendelkezések módosítása a bányászati és gázipari biztonsági szabályzatok kiadásához, valamint az ahhoz kapcsolódóan működő szakági műszaki bizottságokra vonatkozó előírásokhoz kapcsolódóan.

Az 5. §-hoz

A hites bányamérő által elkövetett hibák szankcionálására vonatkozó szabályozás módosítása annak érdekében, hogy kisebb jelentőségű hibák elkövetése ne eredményezze automatikusan a tevékenységtől való eltiltást.

A 8. §-hoz

Szövegcserés módosítások.

A 9. §-hoz

Az Atv. 6/A. § rögzíti az OAH-nál foglalkoztatott felsőfokú iskolai végzettségű kormánytisztviselő önálló intézkedésre és ellenőrzési jogosultságra vonatkozó feltételeit.

A 10. §-hoz

A 2014/87/Euratom tanácsi irányelv 1. cikk 6. pontja előírja, hogy a tagállamoknak szabályozniuk kell az összeférhetetlenség kérdését. A közszolgálati tisztviselőkről szóló 2011. évi CXCIX. törvény, valamint a közigazgatási hatósági eljárás és szolgáltatás általános szabályairól szóló 2004. évi CXL. törvény meghatározza ezen összeférhetetlenségi okokat. Ezen összeférhetetlenség és együttalkalmazási tilalom megelőzésének részletes szabályait az Országos Atomenergia Hivatal vezetője dolgozza ki a hivatal dolgozói tekintetében, a nukleáris ipar sajátosságainak figyelembevételével.

A 11. §-hoz

A törvény alapján az Atv. egyértelműen rögzíti, hogy a nukleáris létesítmények mellett a radioaktívhulladék-tároló tulajdonjogának megszerzéséhez és a használat bármilyen jogcímen való átengedéséhez is a Kormány előzetes, elvi hozzájárulása szükséges, az más módon nem ruházható át.

A 12. §-hoz

Az atomenergia-felügyeleti szerv hatáskörét meghatározó rendelkezések között nem került felsorolásra a nukleáris létesítmények és a radioaktívhulladék-tárolók létesítmény szintű Munkahelyi Sugárvédelmi Szabályzatának jóváhagyására irányuló hatáskör megjelenítése, valamint a létesítés alatt álló nukleáris létesítmény és a radioaktívhulladék-tároló engedélyeinek a módosítására vonatkozó hatáskör, ezért indokolt az Atv. 17. § (2) bekezdésének a 44. ponttal történő kiegészítése.

Az Atv. 17. § (8a) bekezdésének módosítása egyértelművé teszi, hogy a létesítés alatt álló nukleáris létesítmény és radioaktívhulladék-tároló létesítési engedélyétől eltérni csak az atomenergia-felügyeleti szerv engedélyével lehet, amennyiben a hatóság úgy ítéli meg, hogy az engedélymódosítási kérelem tartalma a nukleáris biztonsági követelményeknek vagy a radioaktívhulladék-tárolóra vonatkozó biztonsági követelményeknek megfelel.

A 13. §-hoz

Átmeneti rendelkezést tartalmaz.

A 14. §-hoz

Tekintettel Magyarország Alaptörvénye T) cikkének (1)-(2) bekezdéseiben, valamint a 15. cikk (3) bekezdésében foglaltakra az Atv. 67. § d) és e) pontjában kapott felhatalmazás alapján a Kormány a nukleáris létesítmények nukleáris biztonsági követelményeiről és az ezzel összefüggő hatósági tevékenységről szóló 118/2011. (VII. 11.) Korm. rendeletben már megalkotta a meglévő nukleáris létesítményekre, valamint a létesülő a nukleáris létesítmény telephely vizsgálatára és értékelésére, a telephely jellemzőinek és alkalmasságának megállapítására, létesítésre, bővítésre, üzembe helyezésre, üzemeltetésre, átalakításra (módosításra), üzemen kívül helyezésre, megszüntetésre vonatkozó engedélyezési eljárások követelményeit.

Másrészt az atomenergiával, valamint az energetikával kapcsolatos egyes törvények, továbbá a fegyveres biztonsági őrségről, a természetvédelmi és a mezei őrszolgálatról szóló 1997. évi CLIX. törvény módosításáról szóló 2013. évi CI. törvény 22. § (4) bekezdésével beiktatott 67. § v) pontjában kapott felhatalmazás alapján a Kormány a tároló létesítmények biztonsági követelményeiről és az ezzel összefüggő hatósági tevékenységről szóló 155/2014. (VI. 30.) Korm. rendeletben már megállapította a radioaktív hulladékok átmeneti tárolását vagy végleges elhelyezését biztosító radioaktívhulladék-tárolóra vonatkozó követelményeket, az engedéllyel végezhető tevékenységek körét. Ugyanakkor szükséges a létesítés alatt álló nukleáris létesítmény és radioaktívhulladék-tároló létesítési engedélyének módosítására vonatkozó eljárási szabályok megállapítása is. Mindezek figyelembevételével a Kormány felhatalmazást kap arra, hogy rendeletben állapítsa meg a létesítés alatt álló nukleáris létesítmény és radioaktívhulladék- tároló létesítési engedélyeinek módosítására vonatkozó eljárási szabályokat.

A módosítással teljesen egyértelművé válik, hogy az Országos Atomenergia Hivatal hatáskörébe nemcsak a nukleáris létesítmény telephelyének vizsgálatához és értékeléséhez, telephely jellemzőinek és alkalmasságának megállapításához, létesítéséhez, bővítéséhez, üzembe helyezéséhez, üzemeltetéséhez, tervezett üzemidején túli üzemeltetéséhez, üzemen kívül helyezéséhez, megszüntetéséhez szükséges engedélyezés tartozik az Atv. 17. § (2) bekezdésének 1. és 15. pontjaiban előírtaknak megfelelően, hanem ezeknek az engedélyeknek a módosítása is. Ennek megfelelően a létesülő nukleáris létesítmény és a radioaktívhulladék-tároló létesítési engedélyét csak az atomenergia-felügyeleti szerv - Országos Atomenergia Hivatal -, mint a nukleáris biztonságért felelős hatóság módosíthatja, amennyiben az engedélykérelem tartalma a nukleáris biztonsági követelményeknek vagy a radioaktívhulladék-tárolóra vonatkozó biztonsági követelményeknek megfelel.

A 15. §-hoz

Figyelemmel arra, hogy az Atv. módosítás a nukleáris létesítmények biztonsági közösségi keretrendszerének létrehozásáról szóló 2009/71/Euratom irányelv módosításáról szóló 2014. július 8-i, 2014/87/Euratom irányelv átültetését is szolgálja, az Atv. szövegének kiegészítése szükséges e vonatkozásban.

A 16. §-hoz

Szövegcserés módosításokat tartalmaz.

A 17. §-hoz

Hatályát vesztő rendelkezés.

A 18. §-hoz

Az átvételi kötelezettség alá eső villamosenergia-mennyiség és a kötelező átvételi időtartam meghatározásával, valamint a prémium típusú támogatással kapcsolatos eljárásokban a kérelmező és a Hivatal közötti kapcsolattartás módjának meghatározására vonatkozó rendelkezés, amely összhangban áll a később hatályba lépő, az egyes klímapolitikai és zöldgazdaság fejlesztési tárgyú törvények módosításáról szóló 2016. évi CXXXVIII. törvény 12. § (2) bekezdésének rendelkezésével.

A 19-20. §-hoz

A termelő magánvezetékre történő csatlakozási lehetőségének egyértelműsítése a szabályozásban.

A 21. §-hoz

Technikai jellegű kiegészítés, melynek célja a villamos energiáról szóló 2007. évi LXXXVI. törvény 147. § (3)-(5) bekezdésével összhangban arról is rendelkezni, hogy a fenti pénzeszközök nem minősülnek a magánvezeték engedélyes bevételének, illetve azt kötelezettségként mutatja ki az értékesítési láncban előtte állóval szemben.

A 22. §-hoz

A pontosító rendelkezés célja, hogy az üzletszabályzat készítésének kötelezettsége alól kérelemre mentesítse a villamos energia termelő működési engedélyest vagy a villamosenergia- kereskedőt bizonyos jogszabályi feltételek fennállása esetén.

A 23. és 28. §-hoz

A módosítások pontosítják továbbá a Magyar Energetikai és Közmű-szabályozási Hivatal (a továbbiakban: Hivatal) nagykereskedelmi piacok vizsgálatához kapcsolódó szankcionálási jogköreit is, attól függően, hogy helyrehozható vagy nem helyrehozható jogsértés történik.

A 24. §-hoz

A külön díj ellenében végezhető szolgáltatások körét nem szükséges törvényi szinten szabályozni, mivel a szolgáltatások körét a MEKH rendeletben szabályozza, ezért indokolt ezeknek egységes MEKH rendeleti szinten való kezelése.

A 25. §-hoz

A felhatalmazó rendelkezésre vonatkozó technikai jellegű módosítás.

A 26. §-hoz

Szövegcserés módosítások.

A 27. §-hoz

Hatályon kívül helyező rendelkezések.

A 29. §-hoz

A szállítási rendszerüzemeltető tevékenységeinek egyértelmű szétválasztása érdekében szükséges annak előírása, hogy kereskedési platform önálló szabályzat alapján működtethető, amely során biztosítani kell e tevékenység jogi és számviteli szétválasztását a szállítási rendszerüzemeltető más tevékenységeitől.

A 30. §-hoz

Az adminisztratív terhek csökkentése érdekében elegendő, ha az üzemi és kereskedelmi szabályzat előírásai kizárólag a rendszerüzemeltetők honlapján elérhető.

A 31. §-hoz

A felajánlás jelenlegi rendszerének meghosszabbítása miatt indokolt a folyamatban lévő szerződések meghosszabbítása is.

A 32. §-hoz

Jogharmonizációs rendelkezés.

A 33. §-hoz

Szövegcserés módosítások.

A 34. §-hoz

Hatályon kívül helyező rendelkezések.

A 35. §-hoz

A behozott kőolaj és kőolajtermékek biztonsági készletezéséről szóló 2013. évi XXIII. törvény módosításai alapvetően a jövedéki adóról szóló 2016. évi LXVIII. törvényben, és az annak végrehajtásáról szóló 45/2016. (XI. 29.) NGM rendeletben foglalt szabályok miatt szükségessé vált pontosításokat tartalmaz.

A 36. §-hoz

A közigazgatási bürokráciacsökkentést érintő egyes törvények módosításáról szóló 2016. évi CXXVII. törvény általi 2016. évi módosításának jogtechnikai korrekciója szükséges az ágazati jogszabályok összhangja miatt.

-----STARTING---POINT---VEGE---

A 37. §-hoz

Hatályba léptető és jogharmonizációs rendelkezések.