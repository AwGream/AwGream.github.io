2020. évi CLXXVII. törvény végső előterjesztői indokolása

a külképviseletekről és a tartós külszolgálatról szóló 2016. évi LXXIII. törvény módosításáról

-----STARTING---POINT---ALTALANOS--- 

A törvényjavaslathoz kapcsolódó indokolást a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján az Indokolások Tárában közzé kell tenni.

A külképviseletekről és a tartós külszolgálatról szóló 2016. évi LXXIII. törvény (a továbbiakban: Külszoltv.) módosítása technikai jellegű, a jogalkalmazás során felmerült gyakorlati tapasztalatok alapján szükséges módosítási igényeket elégíti ki.

A módosítás az egységes alkalmazhatóság érdekében bevezeti a „speciális konzuli feladatokat ellátó szakkonzul” terminológiát. Pontosításra kerülnek a már korábban is szabályozott, a tartós külszolgálat megszűnésének és megszüntetésének egyes jogcímei és az egyes jogcímek felsorolása.

A módosítás eredményeként a kormányzati érdekből történő kirendelés jogintézményére vonatkozó rendelkezések kidolgozására kerül sor, figyelemmel a tartós külszolgálat céljából határozott időre a kihelyező szervhez áthelyezett, vagy tartós külszolgálatra a kihelyező szervhez kirendelt kormánytisztviselők jogviszonyának megszűnésére és megszüntetésére.

A módosítás rendezi az EU ÁK informatikai rendszereinek üzemeltetésével, a biztonsági, biztonságtechnikai és titkos ügykezelési tevékenységgel kapcsolatos feladatok ellátását, és a tevékenységet végző kihelyezettek közötti illetménykülönbség megszüntetését, tekintettel arra, hogy ezen kihelyezettek az EU ÁK munkatársaival azonos feltételek szerint végzik munkájukat.

A magyar nyelv és kultúra külföldi felsőoktatási intézményekben történő oktatásának és megismertetésének, valamint a külföldi hungarológiai oktatás és kutatás hatékonyabb támogatásának biztosítására vendégoktatói ösztöndíjprogram működik, ennek szabályait a Magyarország 2018. évi központi költségvetésének megalapozásáról szóló 2017. évi LXXII. törvény tartalmazza. Az egységes külképviseleti rendszerre tekintettel indokolt ezen szabályoknak a Külszoltv-ben történő elhelyezése és a Magyarország 2018. évi központi költségvetésének megalapozásáról szóló 2017. évi LXXII. törvényből történő kivezetése.

A módosítás elfogadásával biztosítottá válik a minisztériummal jogviszonyban álló kormánytisztviselőknek a külpolitikáért felelős miniszter irányítása vagy felügyelete alá tartozó költségvetési szervhez történő külpolitikai, külügyi igazgatási vagy -biztonsági érdekből történő határozott idejű, időleges kirendelése.

-----STARTING---POINT---RESZLETES---

Az 1. §-hoz

A külképviseletekről és tartós külszolgálatról szóló 2016. évi LXXIII. törvény (a továbbiakban: Külszoltv.) személyi hatályának pontosítása, a minisztériummal foglalkoztatási jogviszonyban álló személyi kör tekintetében. A rendelkezés technikai pontosítást tartalmaz.

A 2. §-hoz

A Külszoltv. értelmező rendelkezéseit az egységes alkalmazhatóság érdekében a speciális konzuli feladatokat ellátó szakkonzul terminológiával szükséges kiegészíteni. A szakkonzul olyan speciális szakdiplomata, aki a szakdiplomata feladatai mellett konzuli tisztviselői feladatokat is ellát.

A 3. §-hoz

A Külszoltv. 11. § (3a) bekezdése pontosítja azon esetet, amikor a tartós külszolgálati kihelyezést megelőzően a külszolgálati munkakör betöltésére szóló vezetői döntés - az érintett tisztviselő kezdeményezésére vagy a kihelyező vezető döntése alapján - visszavonásra kerül. A 11. § ezen új (3a) bekezdése, összhangban a tartós külszolgálati kihelyezést követően belföldi felkészülő állományban foglalkoztatott kormánytisztviselőkre vonatkozó rendelkezésekre, rendezi az érintett kormánytisztviselő kormányzati szolgálati jogviszonyát.

A Külszoltv. 11. § (7) bekezdése helyébe lépő rendelkezés pontosító rendelkezés, figyelemmel arra, hogy a szakdiplomata jelölésére való jogosultságot pontosítani szükséges a jelölésre - feladat- és hatáskörében érintett - jogosult kormányzati igazgatási szerv (szakminisztérium) vonatkozásában.

A 4. §-hoz

A Külszoltv. 16. § (1) bekezdés c)-e) pontjai helyébe lépő rendelkezések pontosító rendelkezések, a jogalkalmazás során felmerült gyakorlati tapasztalatok alapján.

A Külszoltv. 16. § (2) bekezdés g) pontja helyébe lépő rendelkezések tekintetében a diplomáciai mentességek fogadó állambeli érvényesítése, valamint a külszolgálati élethez kapcsolódó személyes integritás biztosítása a jogszabály rendelkezés pontosításának az oka.

Az 5. §-hoz

A módosító rendelkezésekben a már korábban is szabályozott, a tartós külszolgálat megszűnésének és megszüntetésének egyes jogcímei kerülnek pontosításra és az egyes jogcímek szerint felsorolásra. A technikai jellegű pontosítás a jogalkalmazást segíti.

A 6. §-hoz

A Külszoltv. 21. § (5) bekezdésének helyébe lépő rendelkezés jogtechnikai pontosítások, valamint az így pontosításra kerülő rendelkezés a Külszoltv. szerinti a jogviszony megszűntetéssel kapcsolatos rendelkezések összhangját teremtik meg a kormányzati igazgatásról szóló törvénnyel, figyelemmel a külügyi-külgazdasági közfeladat-ellátásban résztvevő, egységesen és integráltan működő intézményi struktúrára.

A Külszoltv. 21. §-a a (9) bekezdéssel egészül ki. A pontosító rendelkezés célja, a kormányzati érdekből történő kirendelés jogintézményére vonatkozó rendelkezések kidolgozása, figyelemmel a tartós külszolgálat céljából határozott időre a kihelyező szervhez áthelyezett, vagy tartós külszolgálatra a kihelyező szervhez kirendelt kormánytisztviselők jogviszonyának megszűnésére és megszüntetésére.

A 7. §-hoz

Pontosító rendelkezések, amelyek a jogalkalmazás során felmerült alkalmazási tapasztalatokat rögzítik jogszabályi szinten.

A 8. §-hoz

Pontosító rendelkezés, amely a jogalkalmazás során felmerült alkalmazási tapasztalatokat rögzíti jogszabályi szinten. A kihelyezett az ideiglenes berendelés során is a külképviselet részére végzi feladatait. Ilyen esetekben a családtagjaival a hivatali érdek miatt köteles elhagyni az állomáshelyet.

A 9. §-hoz

A módosításra a melléklet módosítása miatt van szükség. A regionális gazdasági igazgató rögzítése a normaszövegben a jogalkalmazást segítő pontosító rendelkezés.

A 10. §-hoz

Pontosító rendelkezés, amely a jogalkalmazás során felmerült gyakorlati tapasztalatokat rögzíti jogszabályi szinten.

A 11. §-hoz

A speciális konzuli feladatokat ellátó szakdiplomata munkakör önálló nevesítése és rögzítése a normaszövegben a jogalkalmazást segítő pontosító rendelkezés.

A 12. §-hoz

Pontosító rendelkezés Magyarország Európai Unió melletti Állandó Képviselete (a továbbiakban: EU ÁK) irányításáról, funkcionális működtetéséről, valamint a szervezeti és működési szabályok megállapításáról.

A 13. §-hoz

Pontosító rendelkezés az EU ÁK informatikai rendszereinek üzemeltetésével, a biztonsági, biztonságtechnikai és titkos ügykezelési tevékenységgel kapcsolatos feladatok ellátásáról, és a tevékenységet végző kormánytisztviselők díjazás-különbözetének megfizetéséről.

A 14. §-hoz

A magyar nyelv és kultúra külföldi felsőoktatási intézményekben történő oktatásának és megismertetésének, valamint a külföldi hungarológiai oktatás és kutatás hatékonyabb támogatásának biztosítására vendégoktatói ösztöndíjprogram működik, ennek szabályait e rendelkezés tartalmazza. A rendelkezés a Magyarország 2018. évi központi költségvetésének megalapozásáról szóló 2017. évi LXXII. törvényben megállapított szabályozást vezeti át a Külszoltv-ben, a jogalkalmazás megkönnyítése érdekében.

A 15. §-hoz

A Külszoltv. 58. § (15)-(17) bekezdésének rendelkezései a külügyi-külgazdasági közfeladat-ellátás, valamint a tartós külszolgálat, mint speciális közszolgálat teljesítéséhez kapcsolódóan bővíti és részletezi azon munkáltatói megszüntetési jogcímeket, amelyeket ezen speciális közszolgálat esetében a külpolitikáért felelős minisztériumban alkalmazni szükséges. Figyelemmel a minisztérium közfeladatai ellátásából és a külszolgálat speciális jellegéből adódó magasabb szintű elvárhatóságra, szükséges a kormányzati szolgálati jogviszony felmentéssel történő megszüntetési jogcímeinek a pontosítása és kiegészítése.

A 16. §-hoz

A módosítás kiegészíti a külügyi feladatellátás és a tartós külszolgálatra történő felkészülés sajátosságaihoz illeszkedően a tartós távolléti formák körét az 58/C. § vonatkozásában.

A 17. §-hoz

A módosítás új jogintézményt bevezetve szabályozza azt az esetet, amikor külpolitikai, külügyi igazgatási vagy külügyi biztonsági érdekből határozott időre a kormánytisztviselő más szervnél történő foglalkoztatása indokolt. A Javaslat részletesen rendezi a kirendeléssel érintett szervek és a kormánytisztviselő jogait és kötelezettségeit, valamint a kirendelésre és annak megszüntetésére vonatkozó szabályokat. A kirendelésre a kormánytisztviselő egyetértésével kerülhet sor, illetménye nem csökkenhet, álláshelye a központi kormányzati igazgatási szervvel nem szűnik meg, így a kirendelés megszűnése esetén eredeti álláshelyén továbbfoglalkoztatható.

Az 58/H. § a jogalkalmazást segíti, azzal, hogy a módosító rendelkezéseket a folyamatban lévő jogviszonyokra is alkalmazni rendeli a (2) bekezdésben foglalt kivétellel.

A 18. §-hoz

Felhatalmazó rendelkezések.

A 19. §-hoz

A Külszoltv. 1. mellékletének módosítása.

A 20. §-hoz

Szövegcserés módosító rendelkezések.

A 21. §-hoz

Hatályon kívül helyező rendelkezések.

-----STARTING---POINT---VEGE---

A 22. §-hoz

Hatálybaléptető rendelkezés.