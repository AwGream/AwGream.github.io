2016. évi LXXXVI. törvény indokolása

a Magyar Fejlesztési Bank Részvénytársaságról szóló 2001. évi XX. törvény módosításáról

-----STARTING---POINT---ALTALANOS--- 

A Magyar fejlesztési Bank Részvénytársaságról szóló 2001. évi XX. törvény (a továbbiakban: MFB tv.) rendelkezései értelmében az MFB Magyar fejlesztési Bank Zártkörűen Működő Részvénytársaságnak (a továbbiakban: MFB Zrt.) mint az állam fejlesztési bankjának fő feladata, hogy részben önállóan, részben más hazai szervezetekkel közösen, így különösen a közvetlen vagy közvetett tulajdonában álló gazdasági társaságok útján, továbbá azon szervezeteken keresztül, amelyekben az állam nevében tulajdonosi jogokat gyakorol, támogassa a Kormány közép- és hosszú távú gazdaságstratégiáját, gazdaságpolitikáját, gazdaságfejlesztési céljainak megvalósulását.

Az MFB Zrt. közérdekű feladatokat ellátó intézmény. A közvetlen vagy közvetett tulajdonában álló, valamint azon gazdasági társaságok, amelyekben az állam nevében tulajdonosi jogokat gyakorol, úgyszintén közcélú tevékenységet végző szervezetek. Ezen közérdekű feladatok, és közcélt szolgáló tevékenységek magas színvonalú, átlátható és költséghatékony ellátása céljából, valamint az állami vagyonnal való felelős gazdálkodás érdekében szükséges az egyes gazdasági társaságok működésének és gazdálkodásának összehangolása, irányítása, valamint a felettük gyakorolt kontroll megteremtése, erősítése.

Annak érdekében, hogy a nevezett gazdasági társaságok működésének hatékonysága, az általuk nyújtott szolgáltatások színvonala ezáltal magasabb szintre legyen emelhető. indokolt kialakítani a szereplők működését és gazdálkodását meghatározó szervezési, irányítási, koordinációs és ellenőrzési feladatok központosított végzését és az ehhez szükséges, ezt támogató és kiszolgáló tevékenységek MFB Zrt. által történő nyújtásának lehetőségét.

A törvény az átláthatóság, a köztulajdonnal való felelős gazdálkodás érdekében az MFB Zrt. részére szűk körben - kizárólagos jogot biztosít meghatározott - a működési hatékonyság javítását célzó szolgáltatások, mint saját szervezeti egységei részére történő nyújtására, amely a közbeszerzési és állami támogatási szabályok figyelembe vételével a legmegfelelőbb jogi megoldást jelenti. Ezen társaságok tekintetében ezen szolgáltatásokat a leghatékonyabban, a legnagyobb átláthatóságot biztosítva és a költségek legnagyobb mértékű racionalizálhatóságával kizárólag a kontrollt gyakorló MFB Zrt. képes nyújtani.

A törvény a központosított kontroll alá vont gazdasági társaságok részére olyan szolgáltatások végzésére ad lehetőséget, amelyeket jelenleg az egyes gazdasági társaságok belső erőforrásokkal végeznek, és amelyeket a szervezetek tipikusan saját erőforrásaikkal vagy a nevesített társaságok valamelyik tagjára támaszkodva valósítanak meg. Erre figyelemmel a szolgáltatások MFB Zrt, általi végzésének nem lesz piactorzító hatása és a szolgáltatások jellegéből kifolyólag a kizárólagos jog nyújtása nem érinti az uniós tagállamok közötti kereskedelmet. A törvénymódosítás hozzájárul ahhoz, hogy egy erős, összehangoltan működő cégcsoport jöjjön létre, amely az alaptevékenységek professzionális ellátásán túl képes a fejlesztéspolitikai célok, feladatok integrálására és hatékony megoldására.

-----STARTING---POINT---RESZLETES---

Az 1. §-hoz

A törvénynek az MFB Zrt. feladatait meghatározó szakasza kiegészül az egyházi jogi személyek finanszírozásával, tekintettel arra, hogy a hatályos rendelkezések indokolatlanul nem teszik ezt jelenleg lehetővé. Az MFB Zrt. kizárólag az MFB tv. 2. §-ában felsorolt feladataihoz közvetlenül kapcsolódó üzletszerű tevékenységet végezhet, ezért a törvény garanciális jelleggel pontosítja az MFB Zrt, törvényi feladatát, és kimondásra kerül az MFB Zrt, részvétele a kijelölt MFB-csoporttagok működésének és gazdálkodásának irányításában, koordinálásában és ellenőrzésében, valamint a kizárólagos joggal történő szolgáltatásnyújtás ténye.

A 2. §-hoz

Az MFB Zrt. kizárólag az MFB tv. 2. §-ában felsorolt feladataihoz közvetlenül kapcsolódó üzletszerű tevékenységet végezhet, ezért a törvény garanciális jelleggel pontosítja az MFB. Zrt. törvényi feladata elvégzéséhez szükségszerűen kapcsolódó tevékenységét, illetve szükséges egyértelművé tenni, hogy ezen szolgáltatásokat az MFB Zrt. üzletszerűen nyújtja, továbbá meghatározza a kizárólagos jog alapján gyakorolt szolgáltatásokat

A központosítási projekt fontos eleme, hogy a csoporttagok vezetői és alkalmazottjai, valamint az MFB Zrt. között maximális legyen az együttműködés a központosításba bevont szolgáltatások minél hatékonyabb ellátása érdekében.

A 3. §-hoz

Az MFB Zrt. érdekkörébe tartozó gazdasági szereplők tevékenységét fokozott körültekintéssel eljárva kell harmonizálni, a működési hatékonyságuk fenntartása és fokozása ütemezetten kell, hogy történjen. A törvény erre figyelemmel felhatalmazást biztosít a kormányzati tevékenység összehangolásáért felelős miniszter részére az érintett szervezetek körének meghatározásához, valamint arra, hogy megállapítsa a kizárólagos jog alapján gyakorolt szolgáltatások nyújtásának részletes szabályait.

-----STARTING---POINT---VEGE---

A 4. §-hoz

Hatályba lépésről rendelkezik.