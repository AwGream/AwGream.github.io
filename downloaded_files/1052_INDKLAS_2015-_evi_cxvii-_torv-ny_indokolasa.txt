2015. évi CXVII. törvény indokolása

a Budapesten megrendezendő Úszó-, Vízilabda-, Műugró, Műúszó és Nyíltvízi Világbajnokság megvalósításához szükséges létesítményfejlesztésről szóló 2015. évi XXXIII. törvény módosításáról

-----STARTING---POINT---ALTALANOS--- 

A törvény a Magyarországon 2017-ben megrendezendő Úszó-, Vízilabda-, Műugró, Műúszó és Nyíltvízi Világbajnokság előkészítése során felmerült gyakorlati kérdéseket kívánja megoldani, illetve az ehhez szükséges kiegészítéseket tartalmazza.

-----STARTING---POINT---RESZLETES---

Az 1. §-hoz

A preambulum kiegészítésre kerül az esemény alapjául szolgáló, a Nemzetközi Úszó Szövetséggel kötött megállapodásra történő hivatkozással.

A 2. §-hoz

A helyszínek körének Balatonfüreddel történő kibővítése indokolja, hogy a Balatonfüred területén megvalósuló beruházások tekintetében az építtető Balatonfüred Város Önkormányzata legyen.

Törvényi szinten kerül kijelölésre az eseményt irányító és lebonyolító szervezet (Bp2017 Világbajnokság Szervező és Lebonyolító Nonprofit Kft.), valamint rögzítésre kerülnek e szervezet jogai és kötelezettségei is.

A 3. §-hoz

Megteremti annak lehetőségét, hogy az MNV Zrt.-n kívüli más építtetőt kormányrendelet is kijelölhessen.

A 4. §-hoz

A 2. §-al összefüggésben szükséges átmeneti rendelkezés.

Az 5. §-hoz

Az esemény megfelelő színvonalú megrendezése indokolja a helyszínek körének Balatonfüreddel történő kibővítését.

A 6. §-hoz

A törvény hatálya alá tartozó ingatlanok körének bővülése miatt szükséges az 1. melléklet módosítása.

-----STARTING---POINT---VEGE---

A 7. §-hoz

A módosítás rövid időn belül történő hatályba léptetése az esemény közeli időpontja, illetve az arra való megfelelő felkészüléshez szükséges idő biztosítása miatt szükséges.