1998. évi LII. törvény indokolása

a Magyar Köztársaság kormánya, valamint a Horvát Köztársaság kormánya között Zágrábban, 1992. december 9-én aláírt, személyeknek a közös államhatáron történő átvételéről szóló egyezmény kihirdetéséről

Indokolás

A Magyar Köztársaság Kormánya, valamint a Horvát Köztársaság Kormánya erre felhatalmazott belügyminiszterei Zágrábban, 1992. december 9-én írták alá a személyeknek a közös államhatáron történő átvételéről szóló Egyezményt.

Az Országgyűlés az Egyezményt 15/1995. (III. 8.) OGY határozatával erősítette meg, az erről szóló jegyzékváltás 1996. október 21-én megtörtént. Az Egyezmény 7. Cikkének (2) bekezdésében foglaltak alapján a nemzetközi szerződés 1996. november 20-án lépett hatályba, rendelkezéseit ettől az időponttól kezdve kell alkalmazni.

Az aláírt Egyezmény az állampolgárok alapvető jogait érinti, személyes szabadságukat korlátozza, ezért az alkotmányos szabályokra, valamint a jogalkotásról szóló 1987. évi XI. törvényben foglaltakra tekintettel szükséges az Országgyűlés által már megerősített Egyezmény törvénnyel történő kihirdetése.