2013. évi CLXXIII. törvény indokolása

a devizahitelesek megsegítése érdekében szükséges egyes törvények módosításáról

-----STARTING---POINT---ALTALANOS--- 

Az árfolyamgát konstrukció lehetővé teszi, hogy az ügyfél az árfolyamgát alkalmazásának időszaka alatt a jelenlegi árfolyamnál lényegesen kedvezőbb, rögzített árfolyamon (svájci frank esetén a 180 HUF/CHF, euró esetén a 250 HUF/EUR, japán jen esetén a 2,5 HUF/JPY) teljesítse törlesztési kötelezettségét. A kamattörlesztés rögzített árfolyam feletti részét a bank és az állam átvállalja, az ügyfélnek csak a tőkerészt kell később visszafizetnie.

A hatályos szabályozás szerint az árfolyamgát igénybevételét az a hiteladós kezdeményezheti a pénzügyi intézménynél, akinek a devizakölcsönből származó fizetési késedelme nem haladja meg a 90 napot, illetve a devizakölcsönnek a folyósításkor alkalmazott árfolyamon számított összege nem haladhatja meg a 20 millió forintot. Amennyiben a devizakölcsön fedezetéül szolgáló lakóingatlant több pénzügyi intézmény által alapított jelzálogjog terheli, e zálogjog által biztosított valamennyi követelés tekintetében nem állhat fenn 90 napot meghaladó késedelem. További feltétel, hogy a devizakölcsön fedezetéül szolgáló lakóingatlanra vezetett végrehajtás nincs folyamatban, illetve a pénzügyi lízingszerződésre vonatkozó szerződést a felek 2011. december 15. napja előtt kötötték, illetve a hiteladós nem állhat fizetéskönnyítő program hatálya alatt.

A törvény eltörli azt a feltételt, hogy a hiteladós devizakölcsönből származó fizetési késedelme nem haladhatja meg a 90 napot, illetve azt a feltételt, hogy ha a devizakölcsön fedezetéül szolgáló lakóingatlant több pénzügyi intézmény által alapított jelzálogjog terheli, e zálogjog által biztosított valamennyi követelés tekintetében nem állhat fenn 90 napot meghaladó késedelem. Jelenleg ma több, mint 150.000 olyan személy van, akinek 90 napot meghaladó késedelme van. Eddig ők nem élhettek az árfolyamgát adta lehetőséggel. Ezen feltétel eltörlésével azonban ők is esélyt kapnak arra, hogy fizetőképessé váljanak.

Eltörlésre kerül továbbá az a feltétel, hogy a devizakölcsönnek a folyósításkor alkalmazott árfolyamon számított összege nem haladhatja meg a 20 millió forintot, illetve hogy a hiteladós nem állhat fizetéskönnyítő program hatálya alatt.

A törvény előbb bevezeti, illetve 2014. április 30-áig kitolja a kilakoltatási moratórium időszakát. Ezt minden olyan folyamatban lévő végrehajtási eljárásban alkalmazni kell, amelyekben a kilakoltatás foganatosítására még nem került sor.

-----STARTING---POINT---RESZLETES---

Az 1. §-hoz

A törvény előbb bevezeti, illetve 2014. április 30-áig kitolja a kilakoltatási moratórium időszakát. Ezt minden olyan folyamatban lévő végrehajtási eljárásban alkalmazni kell, amelyekben a kilakoltatás foganatosítására még nem került sor. Rögzíti azt, hogy a kiürítés tényleges foganatosításáról a végrehajtást foganatosító bíróság dönt jogerős határozat alapján, a végrehajtó pedig erre irányuló indítvány esetében megkeresi ebből a célból a bíróságot (a végrehajtási ügy végrehajtónál lévő iratai között ugyanis nem szerepelnek a döntéshez szükséges adatok és a határozat értékelésének feladatát is bíróságra indokolt telepíteni). A bűncselekmény emellett nem feltétlenül csak a tulajdonjog megszerzésére irányulhat, hanem akár a használat jogának megszerzésére is, vagy pedig egy olyan támogatás elnyerésére, amely a tulajdonszerzéshez szükséges. Figyelemmel továbbá arra, hogy a lakáskiürítési kötelezettség nem csak a végrehajtási eljárás adósára (kötelezettjére) vonatkozik saját személyében, hanem a vele együtt, az ő jogán a lakásban lakó személyeket is ki kell lakoltatni a végrehajtási eljárás keretében, így a bűncselekmény elkövetése folytán történ ő kiürítésre az ő felróható (büntetőbíróság ítéletében megállapított) magatartásuk is okot kell, hogy adjon.

Hasonló a helyzet akkor, ha az ingatlanban többen laknak önálló jogcímen: azt is ki kell mondani, hogy bármelyikük elítélése okán kimondott kilakoltatás kiterjed a másik lakáshasználóra is.

A 2-3. §-hoz

Szükséges annak rögzítése, hogy a rögzített árfolyam záró időpontja is a tartozás 180 napos késedelme esetén áll be.

A módosítás alapján a jövőben megkötendő gyűjtőszámlahitelek esetében kizárólag akkor lép be az állam készfizető kezesként, ha a devizakölcsön összege nem haladja meg a fedezetül szolgáló lakóingatlan 95%-át. A módosítás célja ezzel annak ösztönzése, hogy a pénzügyi intézmények engedjék el a nehéz helyzetbe került devizahitelesek tartozásának egy részét. A pénzügyi intézményeknek erre megvan a lehetősége, tekintettel arra, hogy a tartozások 30-40%-áig eddig is tartalékot képeztek. Az adósok így lehetőséget kapnak arra, hogy újra fizetőképessé váljanak, amely cél egybeesik a pénzügyi intézmények érdekével is. A fennálló tartozásnak a rendelkezésre álló fedezet értéke alá csökkentése a pénzügyi intézmények részére nem kötelező, ugyanakkor annak ösztönzése kifejezett célja a törvénynek.

A törvény egyidejűleg rögzíti, hogy az állam készfizető kezessége nem terjed ki a gyűjtőszámla azon részére, amely az eredetileg már késedelmes tartozás banki megelőlegezéséből keletkezett.

A 4. §-hoz

A törvény eltörli azt a feltételt, hogy a hiteladós devizakölcsönből származó fizetési késedelme nem haladhatja meg a 90 napot, illetve azt a feltételt, hogy ha a devizakölcsön fedezetéül szolgáló lakóingatlant több pénzügyi intézmény által alapított jelzálogjog terheli, e zálogjog által biztosított valamennyi követelés tekintetében nem állhat fenn 90 napot meghaladó késedelem. Eltörlésre kerül továbbá az a feltétel, hogy a devizakölcsönnek a folyósításkor alkalmazott árfolyamon számított összege nem haladhatja meg a 20 millió forintot.

-----STARTING---POINT---VEGE---

Az 5. §-hoz

Hatályba léptető rendelkezést tartalmaz.