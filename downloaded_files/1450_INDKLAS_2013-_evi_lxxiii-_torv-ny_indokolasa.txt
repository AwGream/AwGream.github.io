2013. évi LXXIII. törvény indokolása

a vízgazdálkodásról szóló 1995. évi LVII. törvény módosításáról

-----STARTING---POINT---ALTALANOS--- 

A vízgazdálkodásról szóló 1995. évi LVII. törvény (a továbbiakban: Vgtv.) általánosságban előírja a kizárólag energetikai célra kitermelt termálvíz visszatáplálásának kötelezettségét. Az Országgyűlés 2012 nyarán a Vgtv. módosításával, rövid távú, átmeneti megoldásként felfüggesztette a kizárólag energetikai célból kitermelt termálvíz visszatáplálásának kötelezettségét a 2015. június 30-ig terjedő időszakra. A felfüggesztés eddig eltelt időszakában gyakorlati tapasztalatok igazolták, hogy a kitermelt termálvíz visszatáplálására vonatkozó kötelezettség nélkül is fennállnak az energiahasznosítás céljából történő használat vonatkozásában a jogszabályi garanciák a természeti és környezeti kockázatok és károk kezelésére, elkerülésére.

A visszatáplálási kötelezettség már annak előírásakor sem felelt meg a környezetvédelem érdekében alkalmazott „elérhető legjobb technológiát” előíró jogszabályoknak, mert annak szakmaiságot nélkülöző kategorikus előírása ki is zárja az elérhető legjobb technológia vizsgálhatóságát. Amennyiben a visszatáplálási kötelezettség megszűnik, feloldható a jelenleg fennálló ellentmondásos helyzetet, és a környezetvédelmi összterhelési szint jelentősen csökkenhet.

Jelen jogalkotással érintett területen a környezetvédelem védettségi szintjének fenntartását garantálják a törvénnyel módosuló rendelkezések mellett alkalmazandó vízgazdálkodási jogszabályok. A környezetvédelmi hatóságnak a jogszabályok maximálisan biztosítanak minden eszközt annak érdekében, hogy a vízgazdálkodási és a környezetvédelmi feltételek teljesülését objektív módon vizsgálhassa és döntését a fennálló vízgazdálkodási állapotnak megfelelően hozza meg.

-----STARTING---POINT---RESZLETES---

Az 1. §-hoz

A Vgtv. 15. § (3) bekezdésének módosításával teremtődik meg a lehetőség, hogy a kizárólag energiahasznosítás céljából kitermelt termálvizek általános visszatáplálási kötelezettsége választható lehetőség legyen, azonban aki korábban a törvényi előírásnak megfelelően visszatáplált, az választhasson más megoldást is a használt termálvíz elhelyezésére.

A 2. §-hoz

A szénhidrogén kitermelési céllal létesített, de arra való alkalmatlansága miatt átalakított kutaknak eltérő a technológiája, mint az eredetileg energetikai célú termálvíz kitermelési céllal fúrt kutaknak. Ez a különbség indokolja az ilyen típusú vízilétesítmények termálvíz kitermelési célú hasznosításának külön vízügyi hatósági engedélyezését.

A 3. §-hoz

A törvény elsődleges célja a termálvíz kitermelése során a környezetvédelmi szempontok, valamint a méltányolható termelési-gazdasági érdekek érvényesülésének harmonikus biztosítása. Ennek során a fenntartható kitermelés elve mellett biztosítani kell az elővigyázatosság szempontjainak figyelembe vételét, valamint az elérhető legjobb technológia alkalmazását. Az energiahasznosítású célú termálvíz kitermelő kút üzemeltetési engedélyezési eljárásában ezen szempontok együttesen vizsgálhatóak, és minderre még a beavatkozást megelőzően kerülhet sor. Az engedélyező vízügyi hatóságnak az üzemeltetési feltételek között rendelkeznie kell a kitermelésre kerülő víz további elhelyezéséről, melynek során vizsgálja a víztest állapotát, a kitermelésre kerülő víz mennyiségét, összetételét. Mindezek alapján lehet döntést hozni, hogy az össze körülmény figyelembe vétele mellett milyen technológia alkalmazása tekinthető a legalkalmasabbnak a víz felszínen történő elhelyezésére, ide értve az időszakos vízfolyás esetén a közvetett felszín alatti bevezetést (kell-e szűrni, ülepíteni, hűteni, felszíni vízfolyásba beleengedhető-e, milyen a befogadó kőzet), vagy a víztest (esetleges rossz) állapota indokolja-e a visszatáplálás szükségességét. Mindez biztosítja az egy eljárásban történ ő megítélés feltételeit is. A hatósági döntés részletszabályait végrehajtási rendeletben indokolt meghatározni.

A 4. §-hoz

A visszatáplálás felfüggesztését lehetővé tévő szabályokat helyezi hatályon kívül.

-----STARTING---POINT---VEGE---

Az 5. §-hoz

A hatálybalépésről rendelkezik.