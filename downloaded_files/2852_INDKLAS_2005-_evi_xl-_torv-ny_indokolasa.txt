2005. évi XL. törvény indokolása

a közalkalmazottak jogállásáról szóló 1992. évi XXXIII. törvény és a köztisztviselők jogállásáról szóló 1992. évi XXIII. törvény módosításáról

-----STARTING---POINT---ALTALANOS--- 

A Magyar Köztársaság 2005. évi költségvetéséről szóló 2004. évi CXXXV. törvény 86. § (3) bekezdése, illetve 87. § (1) bekezdése módosította a köztisztviselők jogállásáról szóló 1992. évi XXIII. törvényt (a továbbiakban: Ktv.) és a közalkalmazottak jogállásáról szóló 1992. évi XXXIII. törvényt (a továbbiakban: Kjt.). A költségvetési törvényben szereplő szabályozással a köztisztviselők esetében a korábbi 70 éves korhatár 65 évre csökkent, közalkalmazottaknál pedig újonnan került volna bevezetésre az életkorhoz kötődő jogviszony-megszüntetés jogintézménye.

A vonatkozó szabályok 2005. január 1-jével léptek hatályba, azonban alkalmazásukra nem kerülhetett sor 2005. július 1-jéig. A kapcsolódó átmeneti rendelkezések értelmében annak a köztisztviselőnek, illetve közalkalmazottnak, aki 65. életévét 2005. január 1-jét megelőzően betöltötte, vagy 2005. július 1-jéig tölti be, jogviszonya 2005. július 1-jén szűnt volna meg.

A törvény - figyelemmel arra, hogy az új szabályozás váratlanul érte a közszférát, ellátási nehézségek veszélye és alkotmányossági kérdések merültek fel, melyek orvoslására kormányzati ígéret született - a 2004. december 31-i állapot visszaállítására irányul azzal, hogy a költségvetési törvénnyel beiktatott rendelkezéseket hatályon kívül helyezi, illetve a korábbi szabályokat ismételten megfogalmazza.

A Kjt. esetében speciális jogtechnikai megoldás alkalmazására került sor arra figyelemmel, hogy a Kjt. 25. § (1) bekezdését nem csupán a költségvetési törvény, hanem a prémiumévek programról és a különleges foglalkoztatási állományról szóló 2004. évi CXXII. törvény is kiegészítette egy új e) ponttal, ezért az így keletkezett jogtechnikai ellentmondást is fel kell oldani (ennek megfelelően. a Kjt. 25. § (1) bekezdés e) pontja a prémiumévek törvényben megfogalmazott szöveggel marad hatályban).

-----STARTING---POINT---RESZLETES---

-----STARTING---POINT---VEGE---