1990. évi XLVI. törvény indokolása

a népszavazásról és a népi kezdeményezésről szóló 1989. évi XVII. törvény módosításáról és kiegészítéséről

-----STARTING---POINT---ALTALANOS---
-----STARTING---POINT---RESZLETES---

Az 1-2. §-hoz

A munkahelyi és egyéb függőségi viszonyok lehetetlenné teszik, hogy az állampolgárok szabadon, hatalmi befolyástól mentesen döntsenek arról, hogy támogatnak-e egy népszavazási vagy népi kezdeményezést. Ennek megfelelően a Javaslat felsorolja azokat a helyeket, ahol tilos aláírást gyűjteni. A tilalom megszegésével gyűjtött aláírások érvénytelenek.

A 3. §-hoz

A népszavazásban részt vevő állampolgárokat az országgyűlési képviselők választásáról szóló törvény szabályai szerint nyilvántartásba kell venni. A választók nyilvántartását a tanácsok hivatalos helyiségében - a választójogosultság érvényesíthetősége érdekében - közszemlére kell tenni, és ennek időpontját a helyben szokásos módon közzé kell tenni. A nyilvántartásba való felvételről a választópolgárt értesíteni kell. Az értesítés többféle módon is megvalósítható. Jelenleg a rendkívül költséges és bonyolult, személyre szóló értesítést tartalmazza a törvény. Ugyanakkor ez egyszerűbben - a helyben szokásos módszerrel - is megvalósítható. A korábbi módszertől való eltérésről a választópolgárokat a helyi és a megyei sajtó útján is tájékoztatni kell.

A 4. §-hoz

Ha az országos népszavazást megelőzően országgyűlési képviselők választására is sor került, akkor indokolatlan a szavazókörök újbóli kialakítása. Az országos népszavazás alkalmával az egész országot egy választókerületnek kell tekinteni, ezért nem fűződik külön érdek a szavazókörök átalakításához.

Az 5. §-hoz

A népszavazás és a népi kezdeményezésről szóló 1989. évi XVII. törvény 31. §-ának (4) bekezdése hosszú - három hónapos - időtartamot határoz meg a tekintetben, hogy ezen időszakon belüli időpontra az országos és a helyhatósági választások időpontjához viszonyítva nem lehet népszavazást kiírni. A gyakorlatban bebizonyosodott, hogy ez a féléves időszak túl hosszú, ezért a törvényjavaslat az említett határidőket 60-60 napban állapítja meg.

A 6. §-hoz

A tiltott helyen való aláírásgyűjtés szabálysértés elkövetője a törvény szerint jelenleg kiszabható legmagasabb bírság összegével sújtható.

-----STARTING---POINT---VEGE---