1991. évi XLVI. törvény indokolása

a Magyar Köztársaság 1991. évi állami költségvetéséről és az államháztartás vitelének 1991. évi szabályairól szóló 1990. évi CIV. törvény módosításáról és egyéb rendelkezésekről

-----STARTING---POINT---ALTALANOS---

Általános indokolás

Az energiaáremelés lakossági terheinek enyhítésére a Kormány - az Országos Érdekegyeztető Tanácsban vállalt kötelezettségének megfelelően - a pénzbeli juttatások növelésére tesz javaslatot. Az 5 milliárd forint intézkedés fedezetét 1,5 milliárd forint erejéig más előirányzatok zárolása, 0,6 milliárd forint erejéig a költségvetés bevételi előirányzatának növelése, valamint a külföldi segély és a költségvetés általános tartalékának felhasználása képezi.

-----STARTING---POINT---RESZLETES---

Részletes indokolás

Az 1. §-hoz

Az 1 §-ban szerepel az önkormányzatok inaktív lakosokra jutó támogatásának növelése. A normatíva összege 100 forinttal emelkedik, aminek éves költségvetési kihatása 460 millió forint. A Kormány a normatíva felemelésével kíván az önkormányzatok számára lehetőséget teremteni a legrászorultabb lakossági csoportok szelektív, legalkalmasabb formában történő támogatásához.

A 2. §-hoz

A 2. §-ban foglalt országgyűlési egyetértés amiatt szükséges, mert a Magyar Köztársaság Kormánya és az Amerikai Egyesült Államok Kormánya az energia-szektor átalakítási program segítéseként az alacsony jövedelmű energiafogyasztók számára 10 000 000 US dollárnak megfelelő forint segélyt biztosít, amely a Társadalombiztosítási Alapon keresztül kerül folyósításra.

A 3. §-hoz

A 3. § - hasonlóan a 2. § indokolásában foglaltakhoz - a már benyújtott és elfogadott törvényjavaslathoz kapcsolódik. Az önkormányzatok normatív állami támogatásának folyósítása tervezett mutatószámok alapján történik, s a zárszámadás keretében a tényleges mutatószámok alapján történik, s a zárszámadás keretében a tényleges mutatószámok alapján az önkormányzatok megállapítják az őket jogosan megillető támogatás összegét. Ennek eredményeként egyesek visszatérítenek, mások visszaigényelhetnek az állami költségvetésből. Az 1990. évi előirányzatokban nem tervezett és ezért pótlólagos költségvetési bevételként számításba vehető 1852 millió forint visszatérítési kötelezettség terheli az önkormányzatokat. Ennek felhasználásáról az Országgyűlés a későbbiek folyamán - külön előterjesztés alapján - dönt, a Kormány azonban azt javasolja, hogy a fenti összegből 600 millió forintot az energiaárak emelése miatti kompenzálásra hagyjon jóvá az Országgyűlés.

A 4-6. §-hoz

Az 1991. évi XV. törvényben a lakáskölcsönök kamatának növekedéséből adódó lakossági többletterhek enyhítésére megállapított új önkormányzati normatív támogatás forrásigénye az időközben megtörtént igénylések alapján az előirányzott 1500 millió forinttal szemben 750 millió forint. A Kormány a felszabaduló másik 750 millió forint bevonására tesz javaslatot.

A 460 millió forint felhasználása teljes egészében az önkormányzatokra bízott szelektív támogatás.

Az 1. sz. melléklet a pénzbeli kiegészítő juttatások és más támogatások új költségvetési címek formájában történő megállapításáról, meghatározott kiadási előirányzatok csökkentéséről és növeléséről intézkedik.

A törvényjavaslat 2. számú melléklete az állami költségvetés bevételi előirányzatát növeli a 3. § indokolásában ismertetett 600 millió forinttal. A 3. számú melléklet az önkormányzatokat megillető támogatás módosításáról intézkedik.

A törvényjavaslat 5. §-a felhatalmazza a Kormányt az intézkedések végrehajtására és a pénzügyi lebonyolítására.