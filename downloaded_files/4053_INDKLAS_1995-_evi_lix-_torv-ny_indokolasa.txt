1995. évi LIX. törvény indokolása

a felsőoktatásról szóló 1993. évi LXXX. törvény módosításáról

INDOKOLÁS

-----STARTING---POINT---ALTALANOS--- 

A Janus Pannonius Tudományegyetem Szenátusa és a Pollack Mihály Műszaki Főiskola Tanácsa is állást foglalt a két intézmény szervezeti integrációjának tárgyában. Ennek értelmében egybehangzó szándékukat juttatták kifejezésre azon cél által vezérelve, hogy szervezeti integrációjukkal elősegítsék a Janus Pannonius Tudományegyetem mind teljesebb kiépítését, jelenlegi és jövőbeni erőforrásaik mind eredményesebb hasznosulását.

A szervezeti integrációt követően a Pollack Mihály Műszaki Főiskola, mint a Janus Pannonius Tudományegyetem Műszaki Főiskolai Kara működne.

Az Országos Akkreditációs Bizottság véleményezte a Pollack Mihály Műszaki Főiskola Janus Pannonius Tudományegyetem Műszaki Főiskolai Karaként történő létesítését.

A Felsőoktatási és Tudományos Tanács állást foglalt az említett kar létesítéséről, illetőleg a Pollack Mihály Műszaki Főiskola megszüntetéséről.

Tekintettel arra, hogy a felsőoktatásról szóló - többször módosított - 1993. évi LXXX. törvény (a továbbiakban: Ftv.) 5. §-a értelmében állami felsőoktatási intézményt az Országgyűlés szüntethet meg, a Pollack Mihály Műszaki Főiskola megszűnése esetén az Ftv. 1. mellékletének módosítása szükséges.

-----STARTING---POINT---RESZLETES---

-----STARTING---POINT---VEGE---