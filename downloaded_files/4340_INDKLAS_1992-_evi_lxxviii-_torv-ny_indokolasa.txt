1992. évi LXXVIII. törvény indokolása

a közúti közlekedésről

-----STARTING---POINT---ALTALANOS---

A javaslat megfelel a társadalmi és gazdasági változások igényeinek, elavult fogalmakat és indokolatlan államigazgatási korlátozásokat szüntet meg a közúti közlekedés „üzleti tevékenységeinek” piacán. A Kormány arra kap felhatalmazást, hogy a közúti közlekedési szolgáltatások és a járművek működtetésének személyi, tárgyi, szakmai, anyagi, stb. feltételeit az európai normákhoz igazodóan normatív módon szabályozza.

Kiemelést - és külön szabályozást - igényel a taxizás, mint sajátos személyszállítási üzletág. A közúti közlekedési szolgáltatások körében a személytaxizás az a terület, ahol jelentős tartós piaci túlkínálat alakult ki. Az érdekképviseleti szervek - korábbi, teljes liberalizálást támogató álláspontjukat megváltoztatva - piaci korlátozó intézkedések bevezetését sürgették. Igényük találkozott az önkormányzatok kívánságaival. A javaslat az évek óta rosszabbodó, feszült helyzetet kívánja enyhíteni azzal, hogy a helyi igényekhez igazodó tisztes megélhetést biztosító, egyben fogyasztóvédelmi érdekeket is képviselő szabályalkotásra ad hatáskört az önkormányzatoknak.

-----STARTING---POINT---RESZLETES---
-----STARTING---POINT---VEGE---