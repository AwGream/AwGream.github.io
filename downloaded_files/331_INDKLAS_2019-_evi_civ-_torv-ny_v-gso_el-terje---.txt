2019. évi CIV. törvény végső előterjesztői indokolása

a halgazdálkodásról és a hal védelméről szóló 2013. évi CII. törvény módosításáról

-----STARTING---POINT---ALTALANOS--- 

A halgazdálkodásról és a hal védelméről szóló 2013. évi CII. törvény (a továbbiakban: Hhvtv.) 62/C. §-ának hatálybalépése óta eltelt időszak alatt összegyűjtött jogalkalmazási tapasztalat időszerűvé tette a törvény kiegészítését. A Magyar Országos Horgász Szövetségnek (a továbbiakban: horgászszövetség) az egyes állami feladatok, mint közfeladatok ellátására történő kijelölése után a feladatellátással összefüggő, adatkezelésre vonatkozó szabályok pontosítását, illetve kiegészítését tartalmazza a javaslat.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

Pontosításra kerül a törvényjavaslatban, hogy a horgászszövetség Hhvtv.-ben előírt közfeladatainak ellátása körében a horgásznyilvántartás és a rekreációs halásznyilvántartás biztosítása, kapcsoltan a nyilvántartásba vételt igazoló Magyar Horgászkártya kiadása során milyen adatokat kezel. A nyilvántartás vezetése során elengedhetetlenül szükséges a nyilvántartott személyek javaslatban szereplő adatainak kezelése a halfogásra jogosító állami okmányok jogszerű kiadása, illetve a horgászattól való hatósági eltiltások megvalósíthatósága érdekében. Az okmányokkal igazolt személyes adatok kezelése az egyik alappillérét jelenti a jelenleg már több, mint 562.000 főt számláló hiteles horgász nyilvántartási rendszernek. A nyilvántartásnak ugyanis biztosítania kell, hogy az abban szereplő személy egyedileg azonosításra kerüljön és egy személy a nyilvántartásban csak egyszer szerepelhessen. A halfogásra jogosító okmányok kiváltására vonatkozó jogosultság igazolása és annak hatósági és horgászszövetségi felügyelete érdekében nélkülözhetetlen a nyilvántartott személyek javaslatban szereplő adatainak személyi profiljukban történő - nem nyilvános - tárolása is, ugyanis a horgászszövetség és a horgászokmányokat kiadó horgászszervezetek a jogosultak számára a megfelelő horgászokmány kiadását csak így tudják biztosítani. Az aktív státuszból való törlést követő archív tárolás időtartama a horgászattól való hatósági eltiltás maximális mértékén alapul, továbbá biztosítja a nyilvántartott személy adatainak szándékos módosítási szándéka (pl. törlést kezdeményez, majd tudatosan részben hibás adatfelvétellel új regisztrációval akar az eltiltástól mentesülni) esetén az előzményi visszaellenőrizhetőséget is.

-----STARTING---POINT---VEGE---

A 2. §-hoz

Hatályba léptető rendelkezés.