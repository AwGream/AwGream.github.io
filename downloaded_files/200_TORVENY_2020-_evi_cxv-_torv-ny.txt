2020. évi CXV. törvény

az ENSZ Éghajlatváltozási Keretegyezménye és annak Kiotói Jegyzőkönyve végrehajtási keretrendszeréről szóló 2007. évi LX. törvény, valamint az üvegházhatású gázok közösségi kereskedelmi rendszerében és az erőfeszítés-megosztási határozat végrehajtásában történő részvételről szóló 2012. évi CCXVII. törvény módosításáról

1. Az ENSZ Éghajlatváltozási Keretegyezménye és annak Kiotói Jegyzőkönyve végrehajtási keretrendszeréről szóló 2007. évi LX. törvény módosítása

1. § Az ENSZ Éghajlatváltozási Keretegyezménye és annak Kiotói Jegyzőkönyve végrehajtási keretrendszeréről szóló 2007. évi LX. törvény (a továbbiakban: Éhvt.) a 3. §-t követően a következő alcímmel egészül ki:

„Az éghajlatváltozás hatásaihoz való alkalmazkodás

3/A. § (1) Az alkalmazkodás keretében az alábbi intézkedéseket kell végrehajtani a következő sorrendet betartva:

a) az éghajlatváltozással járó hátrányos jelenségek megelőzése,

b) az elkerülhetetlen jelenségekkel szembeni védekezés,

c) a bekövetkezett környezetkárosodás elhárítása,

d) a bekövetkezett környezetkárosodás esetén kármentesítés, valamint az eredeti állapot vagy ahhoz közeli állapot helyreállítása.

(2) Az (1) bekezdésben foglalt feladatokat a miniszter az állami intézményrendszeren keresztül, különösen a környezetvédelmi, a természetvédelmi, a vízügyi, a katasztrófavédelmi, az egészségügyi és a területfejlesztési intézmények közreműködésével látja el.”

2. § (1) Az Éhvt. 17. § (2) bekezdés a) és b) pontja helyébe a következő rendelkezések lépnek:

(E törvény - a végrehajtására kiadott jogszabályokkal együtt -)

„a) a 2003/87/EK európai parlamenti és tanácsi irányelvnek az uniós kibocsátásiegység-forgalmi jegyzék működése tekintetében történő kiegészítéséről szóló, 2019. március 12-i, (EU) 2019/1122 felhatalmazáson alapuló bizottsági rendelet,

b) az (EU) 2019/1122 felhatalmazáson alapuló rendeletnek az (EU) 2018/842 európai parlamenti és tanácsi rendelet alapján, az uniós kibocsátásiegység-forgalmi jegyzék működése tekintetében történő módosításáról szóló, 2019. március 13-i (EU) 2019/1124 felhatalmazáson alapuló bizottsági rendelet”

(végrehajtásához szükséges rendelkezéseket állapít meg.)

(2) Az Éhvt. 17. § (2) bekezdése a következő f)-i) ponttal egészül ki:

(E törvény - a végrehajtására kiadott jogszabályokkal együtt -)

„f) a 2003/87/EK irányelvnek a hatály légiközlekedési tevékenységekre vonatkozó jelenlegi korlátozásainak fenntartása és egy piaci alapú globális intézkedés 2021-től történő bevezetésének előkészítése céljából történő módosításáról szóló, 2017. december 13-i (EU) 2017/2392 európai parlamenti és tanácsi rendelet,

g) a földhasználathoz, a földhasználat-változtatáshoz és az erdőgazdálkodáshoz kapcsolódó üvegházhatásúgáz-kibocsátásnak és -elnyelésnek a 2030-ig tartó időszakra vonatkozó éghajlat- és energiapolitikai keretbe történő beillesztéséről, valamint az 525/2013/EU rendelet és az 529/2013/EU határozat módosításáról szóló, 2018. május 30-i (EU) 2018/841 európai parlamenti és tanácsi rendelet,

h) a Párizsi Megállapodásban vállalt kötelezettségek teljesítése érdekében a tagállamok által 2021-től 2030-ig kötelezően teljesítendő, az éghajlat-politikai fellépéshez hozzájáruló éves üvegházhatásúgázkibocsátás-csökkentések meghatározásáról, valamint az 525/2013/EU rendelet módosításáról szóló, 2018. május 30-i (EU) 2018/842 európai parlamenti és tanácsi rendelet,

i) az energiaunió és az éghajlat-politika irányításáról, valamint a 663/2009/EK és a 715/2009/EK európai parlamenti és tanácsi rendelet, a 94/22/EK, a 98/70/EK, a 2009/31/EK a 2009/73/EK, a 2010/31/EU, a 2012/27/EU és a 2013/30/EU európai parlamenti és tanácsi irányelv, a 2009/119/EK és az (EU) 2015/652 tanácsi irányelv módosításáról, továbbá az 525/2013/EU európai parlamenti és tanácsi rendelet hatályon kívül helyezéséről szóló, 2018. december 11-i (EU) 2018/1999 európai parlamenti és tanácsi rendelet”

(végrehajtásához szükséges rendelkezéseket állapít meg.)

3. § Az Éhvt.

a) 2. § 12. pontjában az „üvegházhatást okozó gázok kibocsátásának a 2003/87/EK európai parlamenti és tanácsi irányelvnek megfelelő nyomon követéséről és jelentéséről szóló, 2012. június 21-i 601/2012/EU bizottsági rendelet (a továbbiakban: 601/2012/EU bizottsági rendelet)” szövegrész helyébe az „üvegházhatású gázok kibocsátásának a 2003/87/EK európai parlamenti és tanácsi irányelvnek megfelelő nyomon követéséről és jelentéséről, valamint a 601/2012/EU bizottsági rendelet módosításáról szóló, 2018. december 19-i (EU) 2018/2066 bizottsági végrehajtási rendelet” szöveg,

b) 2. § 19. pontjában az „a 389/2013/EU bizottsági rendelet 2. fejezet 4. cikke” szövegrész helyébe az „az (EU) 2019/1122 felhatalmazáson alapuló bizottsági rendelet” szöveg,

c) 5. § (5) bekezdésében az „a 389/2013/EU bizottsági rendelet” szövegrész helyébe az „az (EU) 2019/1122 felhatalmazáson alapuló bizottsági rendelet” szöveg,

d) 7. §-ában az „525/2013/EU” szövegrész helyébe az „(EU) 2018/1999” szöveg, az „üvegházhatású gázok kibocsátásának a 2020-ig terjedő időszakra szóló közösségi kötelezettségvállalásoknak megfelelő szintre történő csökkentésére irányuló tagállami törekvésekről szóló, 2009. április 23-i 2009/406/EK európai parlamenti és tanácsi határozat” szövegrész helyébe az „(EU) 2018/842 európai parlamenti és tanácsi rendelet” szöveg,

e) 8. § (1) bekezdésében a „keletkező kiotói” szövegrész helyébe a „keletkező, a nemzeti számlákon lévő kiotói” szöveg,

f) 17. § (2) bekezdés d) pontjában a „meghatározásáról, 2015. november 17-ei 2015/2067” szövegrész helyébe a „meghatározásáról szóló, 2015. november 17-ei (EU) 2015/2067” szöveg

lép.

4. § Hatályát veszti az Éhvt.

a) 2. § 3., 7-10. és 20-21. pontja,

b) 6. §-ában az „, a nemzetközi rugalmassági mechanizmusokra” szövegrész,

c) 11. §-át megelőző alcím címében a „rugalmassági mechanizmusokban és” szövegrész,

d) 11-13/E. §-a,

e) 14. § (3) bekezdése, (5) bekezdés c), i), q), u) pontja, (6) bekezdés a) pontja és (7) bekezdése,

f) 16-16/A. §-a,

g) 17. § (1) bekezdés b)-h) pontja.

2. Az üvegházhatású gázok közösségi kereskedelmi rendszerében és az erőfeszítés-megosztási határozat végrehajtásában történő részvételről szóló 2012. évi CCXVII. törvény módosítása

5. § Az üvegházhatású gázok közösségi kereskedelmi rendszerében és az erőfeszítés-megosztási határozat végrehajtásában történő részvételről szóló 2012. évi CCXVII. törvény (a továbbiakban: Ügkr. tv.) 1. § (4) bekezdés j) és k) pontja helyébe a következő rendelkezések lépnek, és az Ügkr. tv. 1. §-a a következő l) ponttal egészül ki:

[Nem terjed ki a törvény hatálya az Európai Gazdasági Térségről szóló megállapodásban részes államok (a továbbiakban: EGT-megállapodásban részes államok) területén található repülőtérről induló vagy oda érkező légi járatok üzemeltetésére, a következő esetekben]

„j) olyan légiközlekedési tevékenység, amely során a kereskedelmi légiközlekedési üzembentartó 3 egymást követő 4 hónapos időszakban időszakonként 243-nál kevesebb járatot teljesít, vagy járatainak éves összes kibocsátása kevesebb 10 000 tonnánál, amelybe beleszámítandó az l) pont szerinti járatok, valamint a tagállamok uralkodói és közvetlen családjuk, a tagállamok állam- és kormányfői, valamint miniszterei hivatalos út alkalmával történő szállítása is,

k) 2013. január 1-jétől 2030. december 31-ig azok a repülések, amelyek e ponttól eltekintve az e törvény hatálya alá tartozó repülési tevékenység körébe tartoznának, és amelyeket kevesebb, mint évi 1 000 tonna összkibocsátással

járó repüléseket végző nem kereskedelmi légijármű-üzemeltető hajt végre [az l) pont szerinti járatok kibocsátásait is beleértve],

l) a Svájcban található repülőterekről induló és az EGT területén található repülőterekre érkező járatok.”

6. § Az Ügkr. tv. 3. § (2) bekezdése helyébe a következő rendelkezés lép:

„(2) A kibocsátási engedély iránti kérelem tartalmi elemeit a Kormány az e törvény végrehajtására kiadott rendeletében határozza meg.”

7. § Az Ügkr. tv. 4. § (5) bekezdése helyébe a következő rendelkezés lép:

„(5) A kibocsátási engedély tartalmi elemeit a Kormány az e törvény végrehajtására kiadott rendeletében határozza meg.”

8. § Az Ügkr. tv. 6-8. §-a helyébe a következő rendelkezések lépnek:

„6. § (1) A légi jármű üzembentartó nyomonkövetési tervet készít, amelynek részletes szabályait a Kormány az e törvény végrehajtására kiadott rendeletében határozza meg.

(2) Ha az (1) bekezdés szerinti nyomonkövetési terv megfelel az (EU) 2018/2066 bizottsági végrehajtási rendeletben, az e törvényben és e törvény végrehajtására kiadott rendeletben foglaltaknak, a hatóság a nyomonkövetési tervet jóváhagyja.

7. § A kis kibocsátású létesítmények üzemeltetője és a kis kibocsátónak minősülő légi jármű üzembentartó egyszerűsített nyomonkövetési terv tervezetet nyújthat be, amelynek részletes szabályait a Kormány e törvény végrehajtására kiadott rendeletében határozza meg.

8. § A nyomonkövetési terv módosítására vonatkozó részletes szabályokat a Kormány az e törvény végrehajtására kiadott rendeletében határozza meg.”

9. § Az Ügkr. tv. 9. §-a a következő (3) bekezdéssel egészül ki:

„(3) A hatóság a térítésmentes kibocsátási egységek kiosztására - tevékenységi szintről szóló éves jelentéssel, új belépő jelentéssel, új létesítményrész jelentéssel, beolvadás és kiválás bejelentésére vonatkozó jelentéssel, Nemzeti Végrehajtási Intézkedéseket megalapozó adatszolgáltatással -, illetve a nyomonkövetési módszertani terv módosítására irányuló kérelmekkel összefüggő eljárásáért az e törvény végrehajtására kiadott rendeletben meghatározott mértékű igazgatási szolgáltatási díjat kell fizetni.”

10. § Az Ügkr. tv. 10. §-a helyébe a következő rendelkezés lép:

„10. § (1) A légi jármű üzembentartó az 1. melléklet XXII. pontja szerinti, az üzemeltető a kibocsátási engedély hatálya alá tartozó tevékenységből származó üvegházhatású gáz kibocsátását a Kormány az e törvény végrehajtására kiadott rendeletében foglaltak szerint nyomon követi, kibocsátásáról hitelesített kibocsátási jelentést készít, amelyet a hatóság részére benyújt.

(2) A légi jármű üzembentartó, valamint az üzemeltető kibocsátásának nyomon követésére, hitelesített kibocsátási jelentéstételére, valamint annak hatóság részére történő benyújtására vonatkozó részletes szabályokat a Kormány az e törvény végrehajtására kiadott rendeletében határozza meg.

(3) Az (EU) 2019/331 felhatalmazáson alapuló bizottsági rendelet 26. cikke értelmében bezárónak minősülő létesítmény üzemeltetője a Kormány az e törvény végrehajtására kiadott rendeletében meghatározottak szerint köteles a bezárás évére vonatkozó hitelesített jelentést tenni. Ha a létesítmény bezárására az adott év február 15-ig kerül sor, a bezárás évére vonatkozó jelentéstétel és az (1) bekezdés szerinti jelentéstétel együttesen teljesítendő.

(4) Ha a légi jármű üzembentartó légiközlekedési tevékenysége megszűnik vagy a tevékenysége az 1. melléklet XXII. pontja alóli kivételnek minősül, azt a Kormány az e törvény végrehajtására kiadott rendeletében meghatározottak szerint bejelenti és hitelesített jelentést tesz. Ha a bejelentett eseményre az adott év február 15-ig kerül sor, a jelentés és az (1) bekezdés szerinti jelentéstétel együttesen teljesítendő.”

11. § Az Ügkr. tv. 15. §-a helyébe a következő rendelkezés lép:

„15. § (1) A létesítményeknek évente térítésmentesen kiosztható kibocsátásiegység-mennyiséget a Nemzeti Végrehajtási Intézkedés tartalmazza. A Nemzeti Végrehajtási Intézkedés tervezetét a hatóság készíti el és nyújtja be jóváhagyásra az Európai Bizottságnak.

(2) A kibocsátási egységek kiosztására vonatkozó rendelkezéseket a Kormány az e törvény végrehajtására kiadott rendeletében határozza meg.”

12. § Az Ügkr. tv. a 18/F. §-t követően a következő 6/B. alcím címmel egészül ki:

„6/B. A kibocsátási egységek átmeneti ingyenes kiosztása az energetikai ágazat modernizációja érdekében a negyedik kereskedési időszak tekintetében”

13. § Az Ügkr. tv. 18/G. §-a helyébe a következő rendelkezés lép:

„18/G. § A 2003/87/EK európai parlamenti és tanácsi irányelv 10c. cikkében rögzített ingyenes kiosztás részletes szabályait a Kormány az e törvény végrehajtására kiadott rendeletében határozza meg.”

14. § Az Ügkr. tv. 24. §-a helyébe a következő rendelkezés lép:

„24. § Az üzemeltető és a légi jármű üzembentartó ÜHG-egységekre vonatkozó visszaadási kötelezettségét a Kormány az e törvény végrehajtására kiadott rendeletében szabályozza.”

15. § Az Ügkr. tv. a következő 10/A. alcímmel egészül ki:

„10/A. A modernizációs alap felhasználása

29/A. § A 2003/87/EK európai parlamenti és tanácsi irányelv 10d. cikke szerinti összeg felhasználásáról a miniszter a Zöld Beruházási Rendszer keretében gondoskodik az (EU) 2020/1001 bizottsági végrehajtási rendeletnek megfelelően.”

16. § Az Ügkr. tv. 30/B. §-a helyébe a következő rendelkezés lép:

„30/B. § (1) A forgalmi jegyzékben szereplő számla kezeléséért az üzemeltetőnek és a légi jármű üzembentartónak az általuk kibocsátott minden egyes tonna szén-dioxid után az e törvény végrehajtására kiadott kormányrendeletben meghatározott mértékű számlavezetési díjat kell fizetni.

(2) A forgalmi jegyzékben szereplő számla kezeléséért a kereskedési számla tulajdonosának az e törvény végrehajtására kiadott kormányrendeletben meghatározott mértékű éves számlavezetési díjat kell fizetni.

(3) A hatóság a számlavezetési díj összegéről és a díjfizetés határidejéről a 31/B. § (1) bekezdés szerinti elektronikus rendszeren keresztül, minden év május 15. napjáig egyenlegértesítő megküldése útján tájékoztatja a számlavezetési díj megfizetésére kötelezetteket.”

17. § Az Ügkr. tv. 34/A. §-a helyébe a következő rendelkezés lép:

„34/A. § (1) Ha az üzemeltető vagy a légijármű-üzembentartó a számlavezetési díjat határidőben nem fizeti meg, a hatóság a határidő lejártát követően fizetési kötelezettség teljesítésének elmulasztását megállapító és a számlavezetési díj megfizetésére kötelező határozatot hoz.

(2) A végleges határozatban megállapított teljesítési határidő eredménytelen elteltét követően a hatóság a számlavezetési díj behajtása érdekében megkeresi az állami adóhatóságot. A számlavezetési díj megfizetéséig a hatóság zárolja az üzemeltető vagy a légijármű-üzembentartó forgalmi jegyzékbeli számláját. A számla zárolásának feloldását a jegyzékkezelő a követelés teljesítésének beérkezését követő 15 napon belül végzi el. A számlavezetési díj üzemeltetői és légijármű-üzembentartói teljesítéséhez kapcsolódó zárolásról és a zárolás feloldásának tényéről a jegyzékkezelő minden esetben értesíti az érintetteket.”

18. § Az Ügkr. tv. 38. § (1) bekezdése helyébe a következő rendelkezés lép:

„(1) A 2009/406/EK európai parlamenti és tanácsi határozat 3. cikk (2) bekezdése és II. melléklete alapján Magyarország számára a 2013-2020 közötti időszakra vonatkozóan meghatározott éves kibocsátási mennyiség (a továbbiakban: ESD-egység) az állam tulajdonában álló vagyoni értékű jogosultság. Az ESD-egység feletti tulajdonosi jogokat a miniszter gyakorolja.”

19. § Az Ügkr. tv. 16. alcíme a következő 38/A. §-sal egészül ki:

„38/A. § (1) Az (EU) 2018/842 európai parlamenti és tanácsi rendelet 3. cikk 2. bekezdése szerint Magyarország számára meghatározott éves kibocsátási mennyiség (a továbbiakban: ESR-egység) az állam tulajdonában álló vagyoni értékű jogosultság. Az ESR-egység feletti tulajdonosi jogokat a miniszter gyakorolja.

(2) Az ESR-egységet megterhelni, annak tulajdonjogát ingyenesen átengedni nem lehet.

(3) Az állam tulajdonában álló ESR-egység a következő módokon használható fel az (EU) 2018/842 európai parlamenti és tanácsi rendelettel összhangban:

a) Magyarország az (EU) 2018/842 európai parlamenti és tanácsi rendelet szerinti kibocsátás-csökkentési céljának teljesítésére, a Magyarország területén történt üvegházhatású gáz kibocsátások ellentételezésére;

b) a (4) bekezdés szerinti értékesítésre.

(4) A miniszter az állam nevében ESR-egységeket értékesíthet és vásárolhat az e törvény céljának hatékonyabb elérése érdekében. Az értékesítés az állami vagyonról szóló törvény, az Nvtv. és az értékesítés részletszabályait meghatározó, e törvény végrehajtására kiadott rendelet rendelkezéseinek megfelelően, árverésen, versenyeztetés mellőzésével vagy közvetetten végezhető.

(5) Az ESR-egységek értékesítéséből származó bevételt az üvegházhatású gázok hazai kibocsátásának csökkentését célzó tevékenységek, intézkedések támogatására és az energiahatékonyságról, a 2009/125/EK és a 2010/30/EU irányelv módosításáról, valamint a 2004/8/EK és a 2006/32/EK irányelv hatályon kívül helyezéséről szóló, 2012. október 25-i 2012/27/EU európai parlamenti és tanácsi irányelvi célok hazai elérésére kell fordítani.

(6) A miniszter az ESR-egységek értékesítéséből származó bevételek felhasználásáról a Zöld Beruházási Rendszer keretében gondoskodik.

(7) A bevételek felhasználásáról a miniszter a bevétel keletkezését követő évben beszámol az Országgyűlésnek.”

20. § Az Ügkr. tv. 39. § (1) bekezdése helyébe a következő rendelkezés lép:

„(1) Felhatalmazást kap a Kormány, hogy

1. a kibocsátási engedély iránti kérelem tartalmára és benyújtására vonatkozó részletes szabályokat,

2. a kibocsátási engedély tartalmára vonatkozó részletes szabályokat,

3. az ÜHG-egységek kiosztásához szükséges részletszabályokat,

4. az állam tulajdonában lévő ÜHG-egységekkel való rendelkezésre vonatkozó részletes szabályokat,

5. az állam tulajdonában lévő ÜHG-egységek értékesítésére vonatkozó részletes szabályokat,

6. a klímavédelemért felelős hatóság felügyeleti jogköre és a hatósági ellenőrzés részletes szabályait, az e területen alkalmazható jogkövetkezményeket,

7. a hatóság és a jegyzékkezelő kijelölését és az ÜHG-egységek nyilvántartásának szabályait,

8. a 2003/87/EK európai parlamenti és tanácsi irányelv 10c. cikkében rögzített ingyenes kiosztás szabályait,

9. az üvegházhatású gázkibocsátásokkal kapcsolatos kötelezettségek megszegéséért fizetendő bírság mértékét és a fizetési kötelezettség teljesítésének részletes szabályait,

10. az 1. melléklet szerinti tevékenység gázkibocsátása engedélyezésére, a kibocsátások nyomon követésére, jelentésére és az ÜHG-egységek visszaadására vonatkozó részletes szabályokat,

11. a derogációs kiosztás keretében kiosztásban részesülő villamosenergia-termelők körét és a részükre kiosztható kibocsátási egységek mennyiségét,

12. a derogációs kiosztás keretében kiosztásra kerülő kibocsátási egységek piaci értékének meghatározására és kiszámítási módjára vonatkozó részletes szabályokat,

13. a piaci érték megfizetésére, a jelentéstételre és a támogatások felhasználására vonatkozó szabályok megsértése esetén alkalmazható intézkedések körét és a kiszabható bírságok mértékét,

14. a hatóságnak a derogációs kérelem alapján nyújtható támogatások folyósításával, kezelésével és ellenőrzésével kapcsolatos feladatait és jogosítványait,

15. a hatóság saját tevékenységével összefüggésben felmerült elszámolható működési költségeinek körét és az azok elszámolására vonatkozó részletes szabályokat,

16. a támogatási összegek beruházók által történő igénylésére és a támogatások kifizetésére vonatkozó részletes szabályokat,

17. a derogációs kérelemmel összefüggő jelentéstétel és a független könyvvizsgáló kijelölésének részletes szabályait,

18. a derogációs kérelemben meghatározott beruházások utólagos nyomon követésére vonatkozó, továbbá a beruházási számlán fel nem használt pénzügyi forrás elszámolásával és felhasználásával kapcsolatos részletszabályokat,

19. a 18/G. § szerinti ingyenes kiosztás esetén a kibocsátási egységek piaci értéke kiszámításának módját és pénznemét,

20. a klíma- és energiapolitikai keretrendszer végrehajtására vonatkozó részletes szabályokat,

21. az állam tulajdonában lévő ESD-egységek értékesítésére vonatkozó részletes szabályokat,

22. az állam tulajdonában lévő ESD-egységekkel és az abból származó bevételekkel való gazdálkodás részletes szabályait,

23. a 31/B. § szerinti elektronikus nyilvántartás vezetésére, a regisztrációra, az adatszolgáltatásra, a jelentéstételre vonatkozó részletes szabályokat, és a megszegésük esetén alkalmazandó jogkövetkezmények részletes szabályait,

24. az (EU) 2019/1603 felhatalmazáson alapuló bizottsági rendelet szerinti repülések üvegházhatású gázkibocsátásának nyomon követésére és jelentésére vonatkozó részletes szabályokat,

25. a számlavezetési díj mértékét és megfizetésének szabályait,

26. az ÜHG-egységekre vonatkozóan az üzemeltető és a légi jármű üzembentartó visszaadási kötelezettségére vonatkozó részletes szabályokat,

27. a légi jármű üzembentartó nyomonkövetési tervének elkészítésére vonatkozó részletes szabályokat,

28. a kis kibocsátású létesítmények üzemeltetője és a kis kibocsátónak minősülő légi jármű üzembentartó által benyújtható egyszerűsített nyomonkövetési terv benyújtásának szabályait,

29. a nyomonkövetési terv módosítására vonatkozó részletes szabályokat,

30. a légi jármű üzembentartó, valamint az üzemeltető kibocsátásának nyomon követésére, hitelesített kibocsátási jelentéstételére, valamint annak hatóság részére történő benyújtására vonatkozó részletes szabályokat,

31. a CER és az ERU beszámításának részletes szabályait rendeletben állapítsa meg.”

21. § (1) Az Ügkr. tv. 42. § (2) bekezdés c) és d) pontja helyébe a következő rendelkezések lépnek:

(E törvény - a végrehajtására a 39. §-ban foglalt felhatalmazások alapján kiadott jogszabályokkal együtt -)

„c) a kibocsátási egységek harmonizált ingyenes kiosztására vonatkozó uniós szintű átmeneti szabályoknak a 2003/87/EK európai parlamenti és tanácsi irányelv 10a. cikke értelmében történő meghatározásáról szóló, 2018. december 19-i (EU) 2019/331 felhatalmazáson alapuló bizottsági rendelet,

d) a 2003/87/EK európai parlamenti és tanácsi irányelvnek az uniós kibocsátásiegység-forgalmi jegyzék működése tekintetében történő kiegészítéséről szóló, 2019. március 12-i (EU) 2019/1122 felhatalmazáson alapuló bizottsági rendelet,”

(végrehajtásához szükséges rendelkezéseket állapít meg.)

(2) Az Ügkr. tv. 42. § (2) bekezdés f) pontja helyébe a következő rendelkezés lép:

(E törvény - a végrehajtására a 39. §-ban foglalt felhatalmazások alapján kiadott jogszabályokkal együtt -)

„f) a 2003/87/EK európai parlamenti és tanácsi irányelvnek a kibocsátási egységek ingyenes kiosztásának tevékenységiszint-változás miatti kiigazítására vonatkozó további rendelkezések tekintetében történő alkalmazására vonatkozó szabályok megállapításáról szóló, 2019. október 31-i (EU) 2019/1842 bizottsági végrehajtási rendelet,”

(végrehajtásához szükséges rendelkezéseket állapít meg.)

(3) Az Ügkr. tv. 42. § (2) bekezdés n) pontja helyébe a következő rendelkezés lép:

(E törvény - a végrehajtására a 39. §-ban foglalt felhatalmazások alapján kiadott jogszabályokkal együtt -)

„n) az 1031/2010/EU rendeletnek a kibocsátási egységek árverés útján történő értékesítésének a 2021-2030-as időszakra vonatkozó uniós kibocsátáskereskedelmi rendszer szabályaival és a kibocsátási egységeknek a 2014/65/EU európai parlamenti és tanácsi irányelv értelmében pénzügyi instrumentumként történő besorolásával való összehangolása érdekében történő módosításáról szóló, 2019. augusztus 28-i (EU) 2019/1868 felhatalmazáson alapuló bizottsági rendelet,”

(végrehajtásához szükséges rendelkezéseket állapít meg.)

(4) Az Ügkr. tv. 42. § (2) bekezdése a következő p)-s) ponttal egészül ki:

(E törvény - a végrehajtására a 39. §-ban foglalt felhatalmazások alapján kiadott jogszabályokkal együtt -)

„p) a (EU) 2019/1122 felhatalmazáson alapuló rendeletnek az (EU) 2018/842 európai parlamenti és tanácsi rendelet alapján, az uniós kibocsátásiegység-forgalmi jegyzék működése tekintetében történő módosításáról szóló, 2019. március 13-i (EU) 2019/1124 felhatalmazáson alapuló bizottsági rendelet,

q) a Párizsi Megállapodásban vállalt kötelezettségek teljesítése érdekében a tagállamok által 2021-től 2030-ig kötelezően teljesítendő, az éghajlat-politikai fellépéshez hozzájáruló éves üvegházhatásúgázkibocsátás-csökkentések meghatározásáról, valamint az 525/2013/EU rendelet módosításáról szóló, 2018. május 30-i (EU) 2018/842 európai parlamenti és tanácsi rendelet,

r) a 2003/87/EK európai parlamenti és tanácsi irányelvnek a Svájcból érkező járatoknak az uniós kibocsátáskereskedelmi rendszerből való kizárása érdekében történő módosításáról szóló, 2020. május 18-i (EU) 2020/1071 felhatalmazáson alapuló bizottsági határozat,

s) az egyes tagállamok energiarendszereinek korszerűsítését és energiahatékonyságának javítását célzó beruházásokat támogató modernizációs alap működése tekintetében a 2003/87/EK európai parlamenti és tanácsi irányelv részletes alkalmazási szabályainak megállapításáról szóló, 2020. július 9-i (EU) 2020/1001 bizottsági végrehajtási rendelet”

(végrehajtásához szükséges rendelkezéseket állapít meg.)

22. § Az Ügkr. tv.

1. 2. § 5. pontjában a „389/2013/EU bizottsági rendelet 6. cikke” szövegrész helyébe a „2019/1122 felhatalmazáson alapuló bizottsági rendelet 5. cikke” szöveg,

2. 2. § 7. pontjában az „a 389/2013/EU bizottsági rendelet” szövegrész helyébe az „az (EU) 2019/1122 felhatalmazáson alapuló bizottsági rendelet” szöveg,

3. 2. § 16. pontjában az „a 601/2012/EU bizottsági rendelet” szövegrész helyébe az „az (EU) 2018/2066 bizottsági végrehajtási rendelet” szöveg,

4. 2. § 17. pontjában az „a 601/2012/EU bizottsági rendelet 54.” szövegrész helyébe az „az (EU) 2018/2066/EU bizottsági végrehajtási rendelet 55.” szöveg,

5. 2. § 19. pontjában az „a 389/2013/EU bizottsági rendelet 3. cikk 2.” szövegrész helyébe az „az (EU) 2019/1122 felhatalmazáson alapuló bizottsági rendelet 3. cikk 1.” szöveg,

6. 2. § 25. pontjában az „a 389/2013/EU bizottsági rendelet 3. cikk 22.” szövegrész helyébe az „az (EU) 2019/1122 felhatalmazáson alapuló bizottsági rendelet 3. cikk 2.” szöveg,

7. 2. § 26. pontjában az „a 389/2013/EU bizottsági rendelet 3. cikk 1.” szövegrész helyébe az „az (EU) 2019/1122 felhatalmazáson alapuló bizottsági rendelet 3. cikk 3.” szöveg,

8. 4. § (1) bekezdésében az „a 601/2012/EU bizottsági rendelet” szövegrész helyébe az „az (EU) 2018/2066 bizottsági végrehajtási rendelet” szöveg,

9. 4. § (3b) bekezdésében a „miniszter” szövegrész helyébe a „hatóság” szöveg,

10. 12. § (1) bekezdésében az „a 389/2013/EU bizottsági rendelet 41. cikkében” szövegrész helyébe az „az (EU) 2019/1122 felhatalmazáson alapuló bizottsági rendelet 37. cikkében” szöveg,

11. 12. § (2) bekezdésében az „a miniszter” szövegrész helyébe az „az iparügyekért felelős miniszter (a továbbiakban: miniszter)” szöveg,

12. 12. § (3) bekezdésében az „a 389/2013/EU bizottsági rendelet” szövegrész helyébe az „az (EU) 2019/1122 felhatalmazáson alapuló bizottsági rendelet” szöveg,

13. 13. § (1) bekezdésében az „a 389/2013/EU bizottsági rendeletben” szövegrész helyébe az „az (EU) 2019/1122 felhatalmazáson alapuló bizottsági rendeletben” szöveg,

14. 6/A. alcím címében az „egyszeri kiosztása” szövegrész helyébe az „egyszeri kiosztása a harmadik kereskedési időszak tekintetében” szöveg,

15. 30. § (1) bekezdésében az „a 389/2013/EU bizottsági rendelet” szövegrész helyébe az „az (EU) 2019/1122 felhatalmazáson alapuló bizottsági rendelet” szöveg,

16. 30. § (3) bekezdésében az „A 389/2013/EU bizottsági rendelet” szövegrész helyébe az „Az (EU) 2019/1122 felhatalmazáson alapuló bizottsági rendelet” szöveg, az „a 389/2013/EU bizottsági rendelet” szövegrész helyébe az „az (EU) 2019/1122 felhatalmazáson alapuló bizottsági rendelet” szöveg,

17. 30. § (4) bekezdésében az „A 389/2013/EU bizottsági rendelet” szövegrész helyébe az „Az (EU) 2019/1122 felhatalmazáson alapuló bizottsági rendelet” szöveg,

18. 30. § (4) bekezdésében „a miniszter” szövegrész helyébe az „a magyar nemzeti folyószámlához a miniszter” szöveg,

19. 32. § (1) bekezdésében a „visszaadására, valamint a hatóság vagy a miniszter felé történő változások bejelentésére irányuló, továbbá a 15/B. § szerinti kötelezettségének, a hatóság döntésében foglaltaknak részben vagy egészben nem tesz eleget, a hatóság vagy - a miniszter felé fennálló változásbejelentési kötelezettség elmulasztása esetén - a miniszter az üzemeltetőt” szövegrész helyébe a „visszaadására vonatkozó kötelezettségének, a hatóság felé történő adatszolgáltatások és változások bejelentésére irányuló kötelezettségének, és a hatóság döntésében foglalt kötelezettségének részben vagy egészben nem tesz eleget, a hatóság az üzemeltetőt” szöveg,

20. 32. § (5) bekezdésében az „a 601/2012/EU bizottsági rendelet” szövegrész helyébe az „az (EU) 2018/2066/bizottsági végrehajtási rendelet” szöveg,

21. 33. § (1) bekezdésében a „hatóság vagy a miniszter felé a 22. § (1) bekezdésében foglalt változások bejelentésére irányuló kötelezettségének részben vagy egészben nem tesz eleget, a hatóság vagy - a miniszter felé fennálló változásbejelentési kötelezettség elmulasztása esetén - a miniszter” szövegrész helyébe a „hatóság felé történő adatszolgáltatások és változások bejelentésére irányuló kötelezettségének, és a hatóság döntésében foglalt kötelezettségének részben vagy egészben nem tesz eleget, a hatóság az üzemeltetőt” szöveg,

22. 33. § (4) bekezdésében az „a 601/2012/EU bizottsági rendelet” szövegrész helyébe az „az (EU) 2018/2066 bizottsági végrehajtási rendelet” szöveg,

23. 33. § (5) bekezdésében a „miniszter” szövegrészek helyébe a „hatóság” szöveg,

24. 34. § (1) bekezdésében az „ÜHG-egységek átruházására.” szövegrész helyébe az „ÜHG-egységek átruházására és kiosztására.” szöveg,

25. 34. § (2) bekezdésében a „hatóság vagy a miniszter” szövegrész helyébe a „hatóság” szöveg,

26. 36. § (1) bekezdésében a „hatóság a miniszter útján” szövegrész helyébe a „hatóság” szöveg,

27. 36. § (4) bekezdésében a „miniszter” szövegrész helyébe a „hatóság” szöveg,

28. 16. alcímében a „2020” szövegrész helyébe a „2030” szöveg,

29. 38. § (3) bekezdés a) pontjában a „37. §” szövegrész helyébe a „2009/406/EK európai parlamenti és tanácsi határozat” szöveg,

30. 42. § (1) bekezdés f) pontjában az „a 2015/1814/EU” szövegrész helyébe az „az (EU) 2015/1814” szöveg, és a „2018/410/EU” szövegrész helyébe az „(EU) 2018/410” szöveg,

31. 42. § (2) bekezdés a) pontjában a „Közösségen” szövegrész helyébe az „Unión” szöveg,

32. 42. § (2) bekezdés b) pontjában a „2018/2067/EU” szövegrész helyébe az „(EU) 2018/2067” szöveg,

33. 42. § (2) bekezdés l) pontjában a „2015/1814/EU” szövegrész helyébe az „(EU) 2015/1814” szöveg,

34. 42. § (2) bekezdés m) pontjában a „2018/2066/EU” szövegrész helyébe az „(EU) 2018/2066” szöveg, lép.

23. § Hatályát veszti az Ügkr. tv.

1. 1. § (5) bekezdése,

2. 2. § 3. pontjában az „és (2)” szövegrész,

3. 2. § 34., 35., 38. pontja,

4. 4. § (3a) bekezdése,

5. 15/A-17. §-a,

6. 18/A-18/D. §-a,

7. 18/F. § (1)-(5) és (7) bekezdése,

8. 19. § (2)-(4) bekezdése,

9. 22. §-a,

10. 25. § (2) bekezdésében az „2015/1814/EU európai parlamenti és tanácsi határozat által létrehozott” szövegrész,

11. 25. § (4) bekezdésében az „és (2)” szövegrész,

12. 30/A. § (3) és (4) bekezdése,

13. 34. § (6) bekezdése,

14. 14. alcíme,

15. 37. § (1)-(4) bekezdése,

16. 39. § (2) bekezdése,

17. 41. § és 41/A. §-a.

3. Záró rendelkezések

24. § Ez a törvény 2021. január 1-jén lép hatályba.

25. § (1) Az 1. alcím

a) a 2003/87/EK európai parlamenti és tanácsi irányelvnek az uniós kibocsátásiegység-forgalmi jegyzék működése tekintetében történő kiegészítéséről szóló, 2019. március 12-i, (EU) 2019/1122 felhatalmazáson alapuló bizottsági rendelet,

b) az (EU) 2019/1122 felhatalmazáson alapuló rendeletnek az (EU) 2018/842 európai parlamenti és tanácsi rendelet alapján, az uniós kibocsátásiegység-forgalmi jegyzék működése tekintetében történő módosításáról szóló, 2019. március 13-i (EU) 2019/1124 felhatalmazáson alapuló bizottsági rendelet,

c) a földhasználathoz, a földhasználat-változtatáshoz és az erdőgazdálkodáshoz kapcsolódó üvegházhatásúgáz-kibocsátásnak és -elnyelésnek a 2030-ig tartó időszakra vonatkozó éghajlat- és energiapolitikai keretbe történő beillesztéséről, valamint az 525/2013/EU rendelet és az 529/2013/EU határozat módosításáról szóló, 2018. május 30-i (EU) 2018/841 európai parlamenti és tanácsi rendelet,

d) a Párizsi Megállapodásban vállalt kötelezettségek teljesítése érdekében a tagállamok által 2021-től 2030-ig kötelezően teljesítendő, az éghajlat-politikai fellépéshez hozzájáruló éves üvegházhatásúgázkibocsátás-csökkentések meghatározásáról, valamint az 525/2013/EU rendelet módosításáról szóló, 2018. május 30-i (EU) 2018/842 európai parlamenti és tanácsi rendelet,

e) az energiaunió és az éghajlat-politika irányításáról, valamint a 663/2009/EK és a 715/2009/EK európai parlamenti és tanácsi rendelet, a 94/22/EK, a 98/70/EK, a 2009/31/EK a 2009/73/EK, a 2010/31/EU, a 2012/27/EU és a 2013/30/EU európai parlamenti és tanácsi irányelv, a 2009/119/EK és az (EU) 2015/652 tanácsi irányelv módosításáról, továbbá az 525/2013/EU európai parlamenti és tanácsi rendelet hatályon kívül helyezéséről szóló, 2018. december 11-i (EU) 2018/1999 európai parlamenti és tanácsi rendelet végrehajtásához szükséges rendelkezéseket állapít meg.

(2) A 2. alcím

a) a kibocsátási egységek harmonizált ingyenes kiosztására vonatkozó uniós szintű átmeneti szabályoknak a 2003/87/EK európai parlamenti és tanácsi irányelv 10a. cikke értelmében történő meghatározásáról szóló, 2018. december 19-i (EU) 2019/331 felhatalmazáson alapuló bizottsági rendelet,

b) a 2003/87/EK európai parlamenti és tanácsi irányelvnek a kibocsátási egységek ingyenes kiosztásának tevékenységiszint-változás miatti kiigazítására vonatkozó további rendelkezések tekintetében történő alkalmazására vonatkozó szabályok megállapításáról szóló, 2019. október 31-i (EU) 2019/1842 bizottsági végrehajtási rendelet,

c) az 1031/2010/EU rendeletnek a kibocsátási egységek árverés útján történő értékesítésének a 2021-2030-as időszakra vonatkozó uniós kibocsátáskereskedelmi rendszer szabályaival és a kibocsátási egységeknek a 2014/65/EU európai parlamenti és tanácsi irányelv értelmében pénzügyi instrumentumként történő besorolásával való összehangolása érdekében történő módosításáról szóló, 2019. augusztus 28-i (EU) 2019/1868 felhatalmazáson alapuló bizottsági rendelet,

d) a 2003/87/EK európai parlamenti és tanácsi irányelvnek az uniós kibocsátásiegység-forgalmi jegyzék működése tekintetében történő kiegészítéséről szóló, 2019. március 12-i (EU) 2019/1122 felhatalmazáson alapuló bizottsági rendelet,

e) az (EU) 2019/1122 felhatalmazáson alapuló rendeletnek az (EU) 2018/842 európai parlamenti és tanácsi rendelet alapján, az uniós kibocsátásiegység-forgalmi jegyzék működése tekintetében történő módosításáról szóló, 2019. március 13-i (EU) 2019/1124 felhatalmazáson alapuló bizottsági rendelet,

f) a Párizsi Megállapodásban vállalt kötelezettségek teljesítése érdekében a tagállamok által 2021-től 2030-ig kötelezően teljesítendő, az éghajlat-politikai fellépéshez hozzájáruló éves üvegházhatásúgázkibocsátás-csökkentések meghatározásáról, valamint az 525/2013/EU rendelet módosításáról szóló, 2018. május 30-i (EU) 2018/842 európai parlamenti és tanácsi rendelet,

g) a 2003/87/EK európai parlamenti és tanácsi irányelvnek a Svájcból érkező járatoknak az uniós kibocsátáskereskedelmi rendszerből való kizárása érdekében történő módosításáról szóló, 2020. május 18-i (EU) 2020/1071 felhatalmazáson alapuló bizottsági határozat,

h) az egyes tagállamok energiarendszereinek korszerűsítését és energiahatékonyságának javítását célzó beruházásokat támogató modernizációs alap működése tekintetében a 2003/87/EK európai parlamenti és tanácsi irányelv részletes alkalmazási szabályainak megállapításáról szóló, 2020. július 9-i (EU) 2020/1001 bizottsági végrehajtási rendelet végrehajtásához szükséges rendelkezéseket állapít meg.

(3) A 2. alcím a 2003/87/EK irányelvnek a költséghatékony kibocsátáscsökkentés és az alacsony szén-dioxid-kibocsátású technológiákba történő beruházások növelése érdekében történő módosításáról és az (EU) 2015/1814 határozat módosításáról szóló, 2018. március 14-i (EU) 2018/410 európai parlamenti és tanácsi irányelvnek való megfelelést szolgálja.