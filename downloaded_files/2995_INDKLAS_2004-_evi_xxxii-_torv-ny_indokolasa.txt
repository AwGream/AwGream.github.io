2004. évi XXXII. törvény indokolása

egyes törvények választásokkal összefüggő módosításáról

-----STARTING---POINT---ALTALANOS--- 

Az előterjesztett törvényjavaslat a Magyar Köztársaságnak az Európai Unióhoz való csatlakozásából, a 2002. évi alkotmánymódosításból, továbbá az Alkotmánybíróság határozataiból fakadó kötelezettségekkel összhangban módosítja a helyi önkormányzati képviselők és polgármesterek választásáról szóló 1990. évi LXIV. törvényt (a továbbiakban: Övjt.), a választási eljárásról szóló 1997. évi C. törvényt (a továbbiakban: Ve.), valamint a rádiózásról és televíziózásról szóló 1996. évi I. törvényt.

A törvény az Európai Közösségek következő jogszabályával összeegyeztethető szabályozást tartalmaz: a Tanács 1994. december 19-i 94/80/EK irányelve az állampolgárságuktól eltérő tagállamban lakóhellyel rendelkező uniós polgárok aktív és passzív választójogának a helyhatósági választásokon történő gyakorlására vonatkozó részletes szabályok megállapításáról.

-----STARTING---POINT---RESZLETES---

Az 1. §-hoz

A választójogosultság szabályai az Alkotmány 2002. évi módosítása során változtak. Ezzel összhangban szükséges módosítani az Övjt.-t akként, hogy - az eddigi gyakorlattal ellentétben - ne ismételje meg feleslegesen az Alkotmány választójogra vonatkozó rendelkezéseit, de továbbra is tartalmazza a választójog gyakorlásának helyét.

A 2. §-hoz

E § jogharmonizációs rendelkezést tartalmaz.

A 3. §-hoz

A törvény - utaló szabállyal - előírja az országos műsorszolgáltatók számára, hogy a listát állított jelölő szervezetek politikai hirdetéseit legalább egyszer, továbbá a választási kampány utolsó napján ingyenesen közzétegyék.

A 4. §-hoz

Az önkormányzati választásokon jelöltként induló más tagállami állampolgárnak is nyilatkoznia kell arról, hogy az állampolgársága szerinti államban nincs kizárva a passzív választójog gyakorlásából.

Az 5. §-hoz

E § jogharmonizációs rendelkezést tartalmaz.

-----STARTING---POINT---VEGE---

A 6. §-hoz

A törvény kihirdetése napján lép hatályba.

A 6. §-ban foglalt szabályozás hatályba lépése csak akkor felel meg a jogbiztonság követelményének, ha csak azokon a választásokon válik alkalmazhatóvá, melyek e törvény hatályba lépését követően kerültek kitűzésre.

Az alkotmánymódosítás hatályba lépését követően biztosítani kell, hogy az önkormányzati választásra vonatkozó rendelkezések az Alkotmánnyal összhangba kerüljenek. Ennek érdekében az alkotmánymódosításból következő önkormányzati választási törvénymódosításokat a 2004. május 1-jét követően kitűzött választásokon már alkalmazni kell.