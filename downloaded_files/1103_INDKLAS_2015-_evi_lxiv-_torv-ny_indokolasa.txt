2015. évi LXIV. törvény indokolása

a Gyermek és Ifjúsági Alapról, a Nemzeti Gyermek és Ifjúsági Közalapítványról, valamint az ifjúsággal összefüggő egyes állami feladatok ellátásának szervezeti rendjéről szóló 1995. évi LXIV. törvény módosításáról

-----STARTING---POINT---ALTALANOS--- 

A törvény a Gyermek és Ifjúsági Alapról, a Nemzeti Gyermek és Ifjúsági Közalapítványról, valamint az ifjúsággal összefüggő egyes állami feladatok ellátásának szervezeti rendjéről szóló 1995. évi LXIV. törvény (a továbbiakban: Gyiatv.) módosítását tartalmazza.

A Gyiatv. 3. § (3) bekezdésének megfelelően az Alapprogram éves keretösszegét nyílt és meghívásos pályázati úton lehet kiosztani. Tekintettel arra az igényre, hogy az Alapprogram éves keretösszege a nyílt és meghívásos pályázati úton túl, egyedi támogatás útján is kiosztásra kerülhessen, a törvényi rendelkezés módosítása indokolt.

A törvény a fentieken túl a Mobilitás Regionális Ifjúsági Szolgáltató Irodáira vonatkozó rendelkezések hatályon kívül helyezését tartalmazza.

Mindezek és egyéb jogtechnikai pontosítások következtében indokolt a Gyiatv. módosítása.

-----STARTING---POINT---RESZLETES---

Az 1. §-hoz

A Gyiatv. 3. § (3) bekezdésében az „Alapprogramból kiírt” szövegezésnek megfelelően az Alapprogram éves keretösszegét nyílt és meghívásos pályázati úton lehet kiosztani. Tekintettel arra, hogy az Alapprogram éves keretösszege a jövőben a nyílt és meghívásos pályázati úton túl, egyedi támogatás útján is kiosztásra kerülhet, ezért a törvényi rendelkezés módosítása indokolt.

A 2. §-hoz

A törvény jelen szakaszának a) pontja jogtechnikai pontosítást tartalmaz.

A b) pont a Mobilitás Regionális Ifjúsági Szolgáltató Irodáira (a továbbiakban: Irodák) vonatkozó rendelkezések hatályon kívül helyezését tartalmazza. Ennek előzménye, hogy a Mobilitás és az Irodák irányítása 2012. október 5-i hatállyal az emberi erőforrások miniszterének irányítása alól a közigazgatási és igazságügyi miniszter irányítása alá került. A Közigazgatási és Igazságügyi Hivatal szervezetét érintő egyes jogszabályok módosításáról szóló 56/2013. (II. 27.) Korm. rendelet tartalma szerint a Mobilitást és az Irodákat 2013. február 28-ától a közigazgatási és igazságügyi miniszter a Közigazgatási és Igazságügyi Hivatal útján irányította. Az Irodák ezt követően megszűntek, ezért a Gyiatv.-ben hatályon kívül kell helyezni a miniszter feladatai között szereplő Irodákra vonatkozó szövegrészt.

-----STARTING---POINT---VEGE---

A 3. §-hoz

A hatályba léptető rendelkezést tartalmazza.