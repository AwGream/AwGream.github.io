2018. évi CV. törvény indokolása

a koncesszióról szóló 1991. évi XVI. törvény módosításáról szóló

-----STARTING---POINT---ALTALANOS--- 

A törvény a nemzeti vagyonról szóló 2011. évi CXCVI. törvény 18. § (5) bekezdésében foglalt feltételeknek megfelelő szerződések tekintetében, az önkormányzatot kötelezi arra, hogy zártkörű pályázat kiírása útján biztosítsa a koncesszióról szóló 1991. évi XVI. törvénynek (a továbbiakban: Ktv.) megfelelő koncessziós szerződés létrejöttét.

-----STARTING---POINT---RESZLETES---

Az 1. §-hoz

A Ktv. 4. § (3) bekezdése zártkörű pályázat kiírását teszi kötelezővé az önkormányzat számára, ha a nemzeti vagyonról szóló 2011. évi CXCVI. törvény 18. § (5) bekezdésében foglalt feltételeknek megfelelő szerződés alapján a tulajdonszerzésre még nem került sor a törzsvagyon részét képező tereken, parkokon és egyéb közterületeken létesített építmény tekintetében. A módosítás kimondja továbbá, hogy annak érdekében, hogy a korábban szerződő felet jogsérelem ne érje, érdekeltnek kell tekinteni a hatályos építésügyi hatósági engedély engedélyesét.

A 2. §-hoz

A pályázat eredményessége esetén a koncessziós szerződés megkötésével egyidejűleg a nemzeti vagyonról szóló 2011. évi CXCVI. törvény 18. § (5) bekezdésében foglalt feltételeknek megfelelő szerződés megszűnik.

A 3. §-hoz

A Ktv. sarkalatossági záradékát tartalmazza.

A 4. §-hoz

A szövegcserés módosítást tartalmazza.

-----STARTING---POINT---VEGE---

Az 5. §-hoz

Hatályba léptető rendelkezés.

A 6. §-hoz

E törvény sarkalatossági záradékát tartalmazza.