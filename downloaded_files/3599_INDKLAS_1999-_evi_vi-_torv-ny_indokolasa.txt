1999. évi VI. törvény indokolása

az Európai Hagyományos Fegyveres Erőkről szóló Szerződés és kiegészítő dokumentumainak együttes kihirdetéséről

Indokolás

Az Országgyűlés az 1997. április 22-i ülésnapján elfogadott 1997. évi XXVI. törvénnyel megerősítette az Európai Hagyományos Fegyveres Erőkről szóló Szerződés első felülvizsgálati konferenciáján az Európai Hagyományos Fegyveres Erőkről szóló Szerződés kiegészítéseként, annak szerves részeként elfogadott Záródokumentum „A” mellékletét, valamint az ideiglenes alkalmazásának kiterjesztéséről rendelkező határozatot.

A törvény 2. § (1) bekezdése felhívja a Kormányt, hogy a Záródokumentum „A” mellékletének hatálybalépését követően terjesszen törvényjavaslatot az Országgyűlés elé a 48/1991. (IX. 15.) OGY határozattal megerősített, de ki nem hirdetett, az Európai Hagyományos Fegyveres Erőkről szóló Szerződés és az 1997. évi XXVI. törvénnyel megerősített dokumentumok együttes kihirdetéséről.

Tekintettel arra, hogy a Záródokumentum „A” melléklete hatályba lépett és mind a Szerződés, mind a Szerződés kiegészítéseként, annak szerves részeként elfogadott Záródokumentum „A” melléklete, valamint az ideiglenes alkalmazás kiterjesztéséről rendelkező határozat a honvédelmet érinti, kihirdetéséről törvényben kell rendelkezni.