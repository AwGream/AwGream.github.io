1996. évi LXVIII. törvény

a Magyar Köztársaság és a Szlovén Köztársaság között 1994. április 6-án, Ljubljanában aláírt Szabadkereskedelmi Megállapodás kihirdetéséről szóló 1994. évi XCVII. törvény hatályon kívül helyezéséről

1. § A Magyar Köztársaság Országgyűlése 1996. január 1-jétől visszamenőleg hatályon kívül helyezi a Magyar Köztársaság és a Szlovén Köztársaság között 1994. április 6-án, Ljubljanában aláírt Szabadkereskedelmi Megállapodás (a továbbiakban: Megállapodás) kihirdetéséről szóló 1994. évi XCVII. törvényt.

2. § A Megállapodás a Szlovén Köztársaság Közép-Európai Szabadkereskedelmi Megállapodáshoz történő csatlakozásáról szóló Megállapodás hatálybalépésének napjával egyidejűleg veszti hatályát, de rendelkezései 1996. január 1-jétől visszamenőleg nem alkalmazhatók.

3. § Ez a törvény a kihirdetését követő 8. napon lép hatályba.