2011. évi CLIX. törvény indokolása

a Magyar Köztársaság Alkotmányáról szóló 1949. évi XX. törvény módosításáról

Általános indokolás

A törvény Magyarország Alaptörvényére és az abból fakadó, a bírósági szervezetrendszert érintő változásokra tekintettel, valamint a Magyarország Alaptörvényének Átmeneti Rendelkezéseiről szóló törvénnyel összhangban, a Kúria feladatainak 2012. január 1-jétől történő folyamatos ellátása és a gördülékeny átmenet biztosítása érdekében született meg.

Részletes indokolás

Az 1. §-hoz

Az Országgyűlésnek a Kúria 2012. január 1-jén hivatalba lépő elnökét 2011. december 31-ig - az Alaptörvényben foglalt szabályok szerint - meg kell választania.

A 2. §-hoz

A törvény kihirdetését követő napon lépett hatályba.