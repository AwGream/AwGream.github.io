2010. évi IX. törvény indokolása

az élelmiszerláncról és hatósági felügyeletéről szóló 2008. évi XLVI. törvény módosításáról

-----STARTING---POINT---ALTALANOS--- 

A másfél éve elfogadott törvény végrehajtása során számos jogalkalmazói visszajelzés érkezett az egyes rendelkezésekkel kapcsolatban. A törvény hatályosulásának vizsgálata arra késztette a jogalkotót, hogy néhány ponton módosításokat vezessen be.

-----STARTING---POINT---RESZLETES---

Az 1. §-hoz

Törvényi szinten kerül megjelenítésre, hogy élelmiszereknek ionizáló energiával történő kezelését, valamint ilyen tevékenység végzését csak az élelmiszerlánc-felügyeleti szerv engedélyével lehet végezni.

A tevékenység végzésének részletszabályait miniszteri rendeletben szükséges előírni.

A 2. §-hoz

A nyomon követhetőség és a gyógyszerbiztonság érdekében a törvény előírja, hogy az állatgyógyászati készítmény forgalomba hozója nyilvántartást vezetni az általa forgalmazott állatgyógyászati készítmények beszállítóiról és vevőiről.

A 3. és 6. §-hoz

A módosítás célja a belső piaci szolgáltatásokról szóló 2006/123/EK irányelvvel összhangban annak egyértelművé tétele, hogy az Éltv. hatálya alá tartozó tevékenységek közül csak a külön jogszabályban meghatározott, az emberi vagy állati egészség védelme céljából a tevékenység megkezdését megelőző, előzetes hatósági eljárást igénylő tevékenységek tartoznak engedélyeztetési kötelezettség alá. Az egyéb tevékenységek tekintetében a hatóság felügyeleti tevékenysége a szolgáltató bejelentési kötelezettségén alapuló utólagos hatósági ellenőrzés keretében valósul meg.

A 4. §-hoz

Az élelmiszerlánc-felügyeleti szerv általános szervezési, irányítási, felügyeleti feladatköre kibővítésre kerül az élelmiszerlánc területén az iskolarendszeren kívüli hatósági jelleg ű képzések és vizsgáztatás szervezésével.

Az 5. §-hoz

Pontosításra kerül a hatályos törvényi rendelkezés, ugyanis az állatgyógyászati termékek forgalomba hozatalának engedélyezését a 34. § (1) bekezdésének h) pontja tartalmazza, azonban magának a forgalomba hozatali tevékenységnek (kereskedelemnek) az engedélyhez kötöttségét nem egyértelműen írta elő a törvény.

A 7. §-hoz

Pontosításra kerül a törvényi rendelkezés, mely szerint az élelmiszerlánc-felügyeleti szerv nyilvántartása valamennyi állatgyógyászati termékre kiterjed.

A 8. §-hoz

A közösségi jogi előírásoknak megfelelően pontosítani kell, hogy az eljárási határidők mely esetekben haladják meg az általános ügyintézési határidőt.

A 9. §-hoz

Fogalmi pontosítást tartalmaz a védőkörzet és a megfigyelési körzet vonatkozásában, a hatályos szöveg ugyanis nem volt összhangban a közösségi jogi terminológiával.

A 10. §-hoz

Rendeletalkotási felhatalmazást tartalmaz az élelmiszerláncért felelős miniszter számára.

A 11. §-hoz

A jogharmonizációs célú módosítás miatt ki kell egészíteni a törvény jogharmonizációs záradékát.

-----STARTING---POINT---VEGE---

A 12. §-hoz

Hatályba léptető rendelkezés, valamint szövegcserés pontosításokat tartalmaz az Éltv., illetve ezzel összefüggésben a vad védelméről, a vadgazdálkodásról, valamint a vadászatról szóló 1996. évi LV. törvény vonatkozásában.

A 13. §-hoz

Jogharmonizációs záradék.