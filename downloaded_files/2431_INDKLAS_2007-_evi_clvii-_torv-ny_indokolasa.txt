2007. évi CLVII. törvény indokolása

az Országos Rádió és Televízió Testület 2008. évi költségvetéséről

-----STARTING---POINT---ALTALANOS---

Általános indokolás

I. Az Országos Rádió és Televízió Testület költségvetése

Az Országos Rádió és Televízió Testület (a továbbiakban. ORTT) a rádiózásról és televíziózásról szóló 1996. évi I. törvény (a továbbiakban: Rttv.) rendelkezése alapján létrejött szervezet, amely a költségvetési szervek gazdálkodására vonatkozó jogszabályok értelemszerű alkalmazásával gazdálkodik. A Testület az Országgyűlés felügyelete alatt álló önálló jogi személy. A Testület költségvetését az Országgyűlés önálló törvényben, a rádiózásról és televíziózásról szóló 1996. évi I. törvényben (a továbbiakban: médiatörvény) meghatározott keretek között hagyja jóvá.

A Műsorszolgáltatási Alap az Rttv. szerint önálló jogi személy, melynek kezelője az Országos Rádió és Televízió Testület.

A Magyar Köztársaság 1999. évi költségvetéséről szóló 1998. évi XC. törvény módosította a médiatörvény 32. § (1) bekezdését.

A módosítás rendezte az ORTT költségvetésének benyújtási határidejét, miszerint a Testületnek a következő évi költségvetéséről szóló törvénytervezetet - melynek melléklete a Műsorszolgáltatási Alap éves költségvetése - minden év augusztus 31-ig kell benyújtania az Országgyűlés Költségvetési, Pénzügyi és Számvevőszéki Bizottságához.

A Bizottság jóváhagyását követően a törvényjavaslat Országgyűlés elé történő benyújtásának határideje október 31.

-----STARTING---POINT---RESZLETES---

Részletes indokolás

Bevételi főösszeg

Az ORTT fix összegű költségvetési támogatásának összege a törvényi előírások szerint a televíziókészülék üzembentartási díjbevételének 1%-a, melyet további 3%-al kiegészíthet az Országgyűlés a Műsorszolgáltatási Alap egyéb bevételei terhére. [Rttv. 84. § (2), (3) bekezdései].

Az Országgyűlés a Magyar Köztársaság 2003. évi költségvetéséről szóló 2002. évi LXII. törvényben módosította az üzembentartási díj fizetését, azt a központi költségvetésből történő egyidejű finanszírozással, a lakosságtól - a Műsorszolgáltatási Alap elosztó funkciójának megtartása mellett - átvállalta.

Az ORTT 2008. évi költségvetésének tervezése a Pénzügyminisztérium által 2007. július hóban kiadott 2008. évre szóló költségvetési irányelvek és a prognosztizált mutatószámok figyelembevételével történt.

A 2008. évre tervezhető fix összegű költségvetési támogatás összege 1 028,468 M Ft.

A Műsorszolgáltatási Alap rendkívüli finanszírozásából származó bevétel 467,709 M Ft.

A működési bevétel előirányzata 7,423 M Ft.

A bevételi főösszeg 2008. évi előirányzata 1 503,600 M Ft.

Kiadási főösszeg

A 2008. évi kiadási főösszeg 5,2 %-kal meghaladja az előző évi előirányzatot. A növekményt a Testület mandátumának lejártával összefüggő - az Rttv.-ben előírt - egyszeri kiadások, és a 13. havi illetmény 0,5 havi többletforrásának biztosítása indokolja.

Az ORTT költségvetésének kiadási főelőirányzatán belül - az intézmény jellege miatt - meghatározó arányt jelent a személyi juttatások kiadása.

A személyi juttatások kiadása a köztisztviselők jogállásáról szóló 1992. évi XXIII. törvényben (a továbbiakban: Ktv.) rögzített kötelezően biztosított juttatásokat tartalmazza.

Az illetmények tervezésének kiindulási alapja a 2007. évi átsorolásokkal módosított - változatlan illetményalap figyelembevételével számított köztisztviselői illetmények 2008. január 1-jei prognosztizált állapota.

A személyi juttatásokon belül, a munkavégzéshez kapcsolódó juttatások előirányzata egyszeri kiadásként tartalmazza a Testület mandátumának lejártával összefüggő kiadásokat.

A munkaadókat terhelő járulékok egyebekben a személyi juttatások vonzataként az érvényes jogszabályoknak megfelelően kerültek tervezésre.(Társadalombiztosítási járulék 2008. évre 29%, munkaadói járulék 3%, egészségügyi hozzájárulás 1950 Ft/fő/hó.)

A dologi kiadások előirányzata tartalmazza egyrészt a hivatali működés műszaki, infrastrukturális és ügyviteli jellegű kiadásainak, másrészt a médiatörvény előírásaiból fakadó feladatok ellátásával járó kiadások fedezetét.

A dologi kiadások tervezése az ésszerű takarékosság követelményének érvényesítésével történt, melyre a költségvetés végrehajtása során is szükség lesz.

Az összes dologi kiadás az előző évihez képest mintegy 10 %-kal kisebb mértékű. A csökkenés a szakmai feladatok ellátásához szükséges szakértői díjak előirányzatának - a 2007. évinél - alacsonyabb szintű tervezéséből is adódik.

Felhalmozási kiadásként az eszközök esedékessé váló pótlásának és szinten tartásának kiadásai, valamint az ügyintézés informatikai támogatottsága feltételeinek biztosításához szükséges előirányzatok szerepelnek.

II Az ORTT költségvetésen kívüli előirányzatai

Az ORTT költségvetésen kívüli, de ORTT kezelésű előirányzataként került betervezésre az ORTT által kiszámlázandó, de véglegesen a Műsorszolgáltatási Alapot illető műsorszolgáltatási és pályázati díjak összege.

Az előirányzatok tervezésére azért van szükség, mert az előző évekhez hasonlóan a műsorszolgáltatási és pályázati díjakat az ORTT-nek kell kiszámláznia.

Az előirányzatok ennek megfelelően a műsorszolgáltatási díjakat, pályázati díjakat, (frekvencia és támogatási), az ezekkel kapcsolatos áfát, valamint az óvadék, kötbér, bírság és késedelmi kamat tervezett előirányzatait is tartalmazzák.

III. A Műsorszolgáltatási Alap 2008. évi költségvetésének indokolása

Bevételek

Az üzemben tartási díj központi költségvetés által átvállalt összege a Magyar Köztársaság 2008. évi költségvetési törvényjavaslata alapján került beállításra. A díj át nem vállalt, az Adó- és Pénzügyi Ellenőrzési Hivatal által beszedett részének tervezése a Hivatal által 2007. szeptemberéig beszedett díjairól történő tájékoztatása alapján történt.

Az országos és nem országos kereskedelmi műsorszolgáltatók várható műsorszolgáltatási díjait az Országos Rádió és Televízió Testület Irodája tervezte.

A jogosultsági pályázati eljárások pályázati díját az Országos Rádió és Televízió Testület Irodája számította, a támogatási pályázati eljárások pályázati díjai a 2008. évben pályáztatni tervezett összegek 2%-át teszik ki.

Kötbér, kártérítés, bírság és önkéntes befizetés jogcímén az Iroda előrejelzése alapján befolyó összegek kerültek beállításra.

Egyéb bevételként az Alap átmenetileg szabad pénzeszközeinek államkincstári hálózaton belüli várható befektetési hozama került elkülönítésre.

Önkéntes befizetések jogcímén nem került bevételi előirányzat meghatározásra.

Kiadások

A továbbutalandó üzemben tartási díj a várható bevétel Rttv. szerint felosztott hányada.

A médiatörvény által előírt felosztási szabályok alapján a 2008. évi költségvetés bevételi előirányzatát 1 941,257 M Ft-tal haladja meg a kiadási előirányzat, melyet a törvény a pályázati keretek terhére egészít ki a következő módon:

 

 

 

 

 

 

 

 

 

 adatok M Ft-ban

 Jogcím:

 arányos csökkenés nélküli 2008. évi keretösszeg:

 csökkenés nélküli 2008. évi keretösszeg aránya a teljes keretösszeghez:

 arányos csökkenés a szabad keret 2008. évi hiányának összegében:

 módosított 2008. évi támogatási keretösszegek:

 közszolgálati műsorszámok - Rttv. 78. § (2)

 542,929

 14,43%

 - 280,148

 262,781

 közszolgálati műsorok - Rttv. 84. § (2)

 1 542,702

 41,01%

 - 796,026

 746,676

 műsorszórás és elosztás fejlesztése - Rttv. 131. § (3)

 1 676,537

 44,56%

 - 865,083

 811,454

 összesen:

 3 762,168

 100,00%

 - 1 941,257

 1 820,911

A törvényi felosztási rendtől eltérő ideiglenes átcsoportosítás szükségességének alapvető oka, hogy a rádiózásról és televíziózásról szóló 1996. évi I. törvény szerint a törvény elfogadásakor, az 1996-ban meghatározott belső arányok jelentősen megváltoztak: kialakult és teljes egészében működni kezdett az intézményi rendszer, megnőtt a médiapiac szereplőinek száma.

A nem nyereségérdekelt és közműsor-szolgáltatók támogatási kerete a bevételek 1-1%-ának alapulvételével került meghatározásra, illetve a közszolgálati műsorszámok támogatási hányadának kiindulási összege a nem országos műsorszolgáltatóktól származó díjbevétel 50%-ával szerepel.

A továbbutalandó műsorszolgáltatási díjak összege a forrásul szolgáló bevételek Rttv. szerinti hányada.

Az ORTT kiegészítő támogatása az Rttv. 84. §-ának (3) bekezdésében meghatározott 4%-os korlát figyelembevételével került meghatározásra.

A közalapítványok kiegészítő támogatása az üzemben tartási díj 1,8%-ára történő kiegészítésként került meghatározásra.

Az Alap Igazgatóságának költségkerete az Alap Igazgatóságának és az Alkalmazott Kommunikációtudományi Intézetnek a személyi, járulék, dologi és felhalmozási kiadásait tartalmazza.

A szerzői jogdíj a 2007 évi költségvetési adat inflációval korrigált bruttó értékét tartalmazza.

A pályázatok bírálatának költsége a folyó évi pályázati céltámogatások Kezelési Szabályzatban meghatározott 2%-a.

Az ORTT-t terhelő, a műsorszolgáltatók által be nem fizetett általános forgalmi adó összegét az Országos Rádió és Televízió Testület Irodája tervezte.

Az ORTT rendkívüli finanszírozásaként az üzemben tartási díj 4%-án felüli finanszírozási része került feltüntetésre.

A műsorszolgáltatási díjjal és egyéb jogi költségekkel összefüggő költségek között az Alap bevételeit képező műsorszolgáltatási díjakkal kapcsolatos kincstári és behajtási költségek, továbbá a peresített, de jogerős ítélettel le nem zárt kötbérek és bírságokra képzett tartalék kerültek feltüntetésre.