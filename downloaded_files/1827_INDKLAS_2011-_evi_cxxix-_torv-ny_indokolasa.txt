2011. évi CXXIX. törvény indokolása

a közbeszerzésekről szóló 2003. évi CXXIX. törvény módosításáról

-----STARTING---POINT---ALTALANOS--- 

A három felhívás kiküldésével lefolytatható eljárás bevezetésének tapasztalatai azt mutatták, hogy az eljárás kedvez a mikro-, kis- és középvállalkozások közbeszerzésekben való részvételének. Erre, valamint az eljárásfajta rugalmasságára és egyszerűségére tekintettel a közbeszerzésekről szóló 2011. évi CVIII. törvény (a továbbiakban: új Kbt.) építési beruházások esetében 150 millió forintra emeli az eljárás alkalmazhatóságának felső határát.

Az új Kbt. hivatkozott rendelkezését tartalmazó 122. § (7) bekezdés a) pontja 2012. január 1-jén lép hatályba.

Az elsősorban Észak-Magyarországot érintő, 2010-es árvizek utáni helyreállítási munkálatok mielőbbi elvégzése, az árvizek okozta károk elhárítása, valamint az esetleges későbbi árvizek elleni védekezés indokolttá teszik, hogy az új Kbt. 122. § (7) bekezdés a) pontja szerinti megemelt értékhatár kerüljön megállapításra a közbeszerzésekről szóló 2003. évi CXXIX. törvényben (a továbbiakban: hatályos Kbt.) is. Ez a hatályos Kbt. 251. § (2) bekezdésének módosításával érhető el.

A módosítás következtében biztosíthatóvá válik a kis- és középvállalkozások - versenyeztetést követő - megrendeléshez jutása, a közfoglalkoztatás elősegítése, valamint az építési munkálatok 2011. évben történő megkezdése.

A módosítás elősegíti mintegy 3,5 milliárd forintnyi uniós támogatás kis- és középvállalkozások részére történő mielőbbi kihelyezését.

-----STARTING---POINT---RESZLETES---

Az 1. §-hoz

A törvény 1. §-a a hatályos Kbt. megfelelő szakaszában az építési beruházások esetében a 150 millió forintos felső határ alkalmazását a mikro-, kis- és középvállalkozások kizárólagos részvétele mellett tartalmazza.

A 2. §-hoz

A törvény 2. §-a a hatályos Kbt. átmeneti rendelkezéseit kibővíti egy új szakasszal, amellyel az építési beruházások esetén meghatározott új értéket a törvény hatálybalépést követően teszi alkalmazhatóvá.

-----STARTING---POINT---VEGE---

A 3. §-hoz

A törvény a mielőbbi alkalmazhatóság érdekében azonnal hatályba lépett.