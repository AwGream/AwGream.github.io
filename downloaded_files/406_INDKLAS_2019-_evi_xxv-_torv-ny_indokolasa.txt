2019. évi XXV. törvény indokolása

a Televíziós Film Mecenatúra 2019. évi költségvetéséről

-----STARTING---POINT---ALTALANOS--- 

A Mecenatúrát a médiaszolgáltatásokról és a tömegkommunikációról szóló 2010. évi CLXXXV. törvény (a továbbiakban: Mttv.) 137/F. §-a hozta létre, jogi személyként.

A Mecenatúra egy elkülönített pénzalap, amelynek kezelője a Televíziós Filmkollégium.

A Mecenatúra létrehozásának célja, hogy az elsődlegesen médiaszolgáltatásban való közzétételre szánt filmek és filmsorozatok gyártásának támogatását előmozdítsa, biztosítva ezzel, hogy az állampolgárok lehető legszélesebb köréhez juthassanak el értékes, többek között a magyar történelmi múltat és kultúrát bemutató filmalkotások.

A Mecenatúra a feladatai ellátásával kapcsolatos kiadásokat költségvetési támogatásból, valamint egyéb bevételekből fedezi.

A Mecenatúra költségvetését az Mttv. 137/F. § (13) bekezdése szerint, a Nemzeti Média- és Hírközlési Hatóság Mttv. 134. § (2) bekezdése szerinti egységes költségvetésének mellékleteként, az Országgyűlés hagyja jóvá.

Az Mttv. 209. § (1) bekezdése átmeneti szabályt állapított meg a 2019. évi költségvetés elfogadására vonatkozóan, miszerint a Mecenatúra 2019. évi költségvetését az Országgyűlés külön törvényben hagyja jóvá, amely külön törvényre az Mttv. 134. § (2) bekezdésében foglaltak az irányadók.

-----STARTING---POINT---RESZLETES---

Az 1-3. §-hoz

KÖLTSÉGVETÉSI BEVÉTELEK

A működési költségvetés bevételi főösszege 7 000,0 millió forint, amely teljes egészében működési célú, központi költségvetési támogatás.

KÖLTSÉGVETÉSI KIADÁSOK

SZEMÉLYI JUTTATÁSOK

Az Mttv. vonatkozó rendelkezései szerint, a Mecenatúra költségvetése biztosítja a Televíziós Filmkollégium (a továbbiakban: Filmkollégium), valamint a Mecenatúra Felügyelőbizottsága tagjainak és elnökeinek a tiszteletdíját.

A Filmkollégium öt tagból álló testület, melynek elnöke az államtitkár illetménye 75%-ának, továbbá tagjai az államtitkár illetménye 65%-ának megfelelő mértékű tiszteletdíjban részesülnek.

A Filmkollégium elnökének és tagjainak tiszteletdíjaként a fentiek alapján összesen 33,4 millió forint került betervezésre.

A Felügyelő Bizottság három tagból álló testület, tiszteletdíjukat a Médiatanács elnöke állapítja meg.

A Felügyelő Bizottság elnökének és tagjainak tiszteletdíjaként 13,5 millió forint szerepel a személyi juttatások előirányzatán belül.

A Filmkollégium a pályázatok szakmai értékelésére eljáró bíráló bizottságokat hoz létre. A bíráló bizottságok tagjainak tiszteletdíjai fedezetére összesen 40,0 millió forint került betervezésre.

A Mecenatúra munkájának szakértői támogatására a személyi juttatások között 40,0 millió forint megbízási díj van előirányozva.

Reprezentációs kiadásokra 3,1 millió forintot tartalmaz a terv.

Az összes személyi juttatás terve 130,0 millió forint.

MUNKAADÓKAT TERHELŐ JÁRULÉKOK

A tiszteletdíjak és a megbízási díjak után számított szociális hozzájárulási adó összege január-június hónapokra 19,5%, míg július-december hónapokra 17,5%-os mértékkel kerültek tervezésre, 25,0 millió forint összegben.

DOLOGI KIADÁSOK

A dologi kiadások között került betervezésre a Mecenatúra munkájának támogatására a külső szakmai szolgáltatások bruttó fedezete, a pályáztatással kapcsolatos kiadások, bérleti díj, valamint egyéb szolgáltatási kiadások összességében 172,0 millió forint összegben. A kommunikációs szolgáltatások előirányzatra 7,0 millió forint, a kiküldetés, propaganda, reklám előirányzatra 15,0 millió forint, valamint az áfa előirányzatra 51,0 millió forint szerepel a tervben. A dologi kiadások együttes összege 245,0 millió forint.

EGYÉB MŰKÖDÉSI CÉLÚ KIADÁSOK

Az egyéb működési célú előirányzaton kerül elszámolásra a filmalkotások támogatására tervezett 6 500,0 millió forint.

BERUHÁZÁSOK

A beruházások előirányzata magában foglalja az immateriális javakra tervezett 28,7 millió forintot, az informatikai eszközök beszerzésekre előirányzott 10,0 millió forintot, az egyéb tárgyi eszközök beszerzésére fordítandó 40,0 millió forintot, valamint a beruházási célú előzetesen felszámított áfa 21,3 millió forintos összegét.

A Mecenatúra 2019. évi működési költségvetésének kiadási oldala:

 Sorszám

 Előirányzat neve

 Előirányzat összege (M Ft)

 1.

 Személyi juttatások

 130,0

 2.

 Munkaadókat terhelő járulékok és szociális hozzájárulási adó

 25,0

 3.

 Dologi kiadások

 245,0

 4.

 Egyéb működési célú kiadások

 6 500,0

 5.

 Beruházások

 100,0

 Költségvetési kiadások összesen

 7 000,0

-----STARTING---POINT---VEGE---

A 4. §-hoz

A hatályba léptetéshez szükséges rendelkezést tartalmazza.