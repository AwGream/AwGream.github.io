2006. évi XXXIX. törvény indokolása

az Európai Rádiótávközlési Hivatal (ERO) létrehozásáról szóló, Hágában, 1993. június 23. napján kelt Egyezmény és 2002. december 17-én kelt Módosító Okiratának kihirdetéséről

-----STARTING---POINT---ALTALANOS---

Általános indokolás

Az 1993. június 23-án, Hágában megkötött Európai Rádiótávközlési Hivatal (ERO) létrehozásáról szóló Egyezményt (a továbbiakban: Egyezmény) Magyarország képviselője 1995. szeptember 29-én írta alá a Kormány 2209/1995. (VIII. 4.) Korm. határozata alapján, majd azt az Országgyűlés 75/1996. (IX. 13.) OGY határozatában megerősítette. A megerősítésről szóló okirat az Egyezmény letéteményesénél, a Dán Királyság kormányánál 1997. február 14-én elhelyezésre került, ily módon az Egyezmény Magyarország vonatkozásában 1997. április 1-jén hatályba lépett.

A jelenleg hatályos Egyezmény szövegét, a nemzetközi szerződésekkel kapcsolatos eljárásról szóló 2005. évi L. törvény 9. §-a és az Európai Rádiótávközlési Hivatal (ERO) létrehozásáról szóló Egyezményhez való csatlakozás megerősítéséről szóló 75/1996. (IX. 13.) OGY határozat szerint, törvénnyel kell kihirdetni.

Az Egyezmény 2002. december 17-én kelt Módosító Okiratának (a továbbiakban: Módosító Okirat) szövegét, a nemzetközi szerződésekkel kapcsolatos eljárásról szóló 2005. évi L. törvény 12. §-a alapján, törvénnyel kell kihirdetni. Az Egyezmény Módosító Okiratának 2. cikke alapján az Egyezmény 20. cikkében foglalt rendelkezések szerint a módosított Egyezmény minden Szerződő Fél vonatkozásában azon időpontot követő harmadik hónap első napján lép hatályba, amikor a Dán Kormány értesítette a Szerződő Feleket arról, hogy minden Szerződő Féltől megkapta a ratifikálásra, az elfogadásra vagy a jóváhagyásra vonatkozó értesítéseket.

-----STARTING---POINT---RESZLETES---

Részletes indokolás

Az 1. §-hoz

A jelenleg hatályos Egyezmény szövegét, a nemzetközi szerződésekkel kapcsolatos eljárásról szóló 2005. évi L. törvény 9. §-a és az Európai Rádiótávközlési Hivatal (ERO) létrehozásáról szóló Egyezményhez való csatlakozás megerősítéséről szóló 75/1996. (IX. 13.) OGY határozata szerint, törvénnyel kell kihirdetni.

A 2. §-hoz

A 2. § az Egyezmény eredeti angol nyelvű szövegét és annak hivatalos magyar nyelvű fordítását tartalmazza. Az Egyezmény főbb tartalmi elemei a következők:

Az Egyezmény 1. Cikke

Az Egyezmény ezen cikke deklarálja az Európai Rádiótávközlési Hivatal (ERO - European Radiocommunications Office) megalapítását és kijelöli annak székhelyét.

Az Egyezmény 2-4. Cikkei

Az Egyezmény ezen cikkei rögzítik az Egyezmény által felállított ERO létrehozásának célját, meghatározzák funkcióját. Általános szinten kimondják továbbá, hogy az ERO jogi személy, ezt követően nevesítik az ERO-t megillető jogokat és kiváltságokat.

Az Egyezmény 5-9. Cikkei

Az Egyezmény ezen cikkei nevesítik az ERO szerveit, majd ezt követően kifejtik a szervek létrehozásának módját, funkcióit, működési rendjét.

Az ERO szervei: a Tanács, a Hivatalvezető és a Vezető testület.

Az Egyezmény 10-11. Cikkei

Az Egyezmény ezen cikkei nevesítik az ERO működéséhez szükséges, az ERO által elkészítendő legfontosabb dokumentumokat (munkaprogram, költségvetés, elszámolás).

Az Egyezmény 12. Cikke és A melléklete

Az egyezmény ezen rendelkezései szabályozzák a Szerződő Felek pénzügyi hozzájárulásának mértékét.

Az Egyezmény 13-15. Cikkei

Az Egyezmény ezen cikkei szabályozzák az Egyezményhez való csatlakozás kérdéseit.

Szerződő Féllé válásnak két módját rögzítik az Egyezményben. Az Egyezmény 1993. június 23-ai hatályba lépéséig aláírással, azt követően pedig a csatlakozási eljárás lefolytatásával válhat egy állam az Egyezmény részesévé.

Az Egyezmény 16. Cikke

Az Egyezmény ezen cikke rendelkezik a hatályba lépésről.

Az Egyezmény 17. Cikke

Az Egyezmény ezen cikke rendelkezik az Egyezmény felmondásának lehetőségéről.

Az Egyezmény 18. Cikke

Az Egyezmény ezen cikke rendelkezik a Szerződő feleket megillető jogokról, illetve az őket terhelő kötelességekről.

Az Egyezmény 19. Cikke és B melléklete

Az Egyezmény ezen rendelkezései szabályozzák az Egyezmény, illetve Mellékleteinek értelmezését vagy alkalmazását illetően felmerült vitás kérdések rendezésének módját.

Az Egyezmény 20. Cikke

Az Egyezmény ezen cikke rendelkezik az Egyezmény módosításának lehetőségéről, illetve a követendő eljárásról.

Az Egyezmény 21. Cikke

Az Egyezmény ezen cikke letéteményesként a Dán Kormányt nevezi meg, és szabályozza letéteményesi funkciójához kapcsolódó feladatait.

A 3. §-hoz

A 3. § - a nemzetközi szerződésekkel kapcsolatos eljárásról szóló 2005. évi L. törvény 10. §-a (1) bekezdése a) pontjának megfelelően - tartalmazza a Módosító Okirat kötelező hatályának elismerésére adott felhatalmazást.

A 4. §-hoz

A Módosító Okirat szövegét a nemzetközi szerződésekkel kapcsolatos eljárásról szóló 2005. évi L. törvény 12. §-a alapján törvénnyel kell kihirdetni.

Az 5. §-hoz

Az 5. § tartalmazza a Módosító Okirat eredeti angol nyelvű szövegét és annak hivatalos magyar nyelvű fordítását.

Továbbá az 5. § tartalmazza az Egyezménynek a Módosító Okirathoz csatolt, egységes szerkezetbe foglalt, angol nyelvű eredeti szövegét és annak magyar nyelvű hivatalos fordítását. Az Egyezmény főbb tartalmi elemei a következők:

Az Egyezmény 1. Cikke

Az Egyezmény ezen cikke deklarálja az Európai Hírközlési Hivatal (ECO - European Communications Office - a továbbiakban: ECO) megalapítását és kijelöli annak székhelyét.

Az Egyezmény 2-4. Cikkei

Az Egyezmény ezen cikkei rögzítik az Egyezmény által felállított ECO létrehozásának célját, meghatározzák feladatkörét. Általános szinten kimondják továbbá, hogy az ECO jogi személy, ezt követően nevesítik az ECO-t megillető jogokat és kiváltságokat.

Az Egyezmény 5-9. Cikkei

Az Egyezmény ezen cikkei nevesítik az ECO szerveit, majd ezt követően kifejtik a szervek létrehozásának módját, feladatkörét, működési rendjét.

Az ECO szervei: a Tanács, az Igazgató és az Állomány.

Az Egyezmény 10-11. Cikkei

Az Egyezmény ezen cikkei nevesítik az ECO működéséhez szükséges, az ECO által elkészítendő legfontosabb dokumentumokat (munkaprogram, költségvetés, kimutatások).

Az Egyezmény 12. Cikke és A melléklete

Az egyezmény ezen rendelkezései szabályozzák a Szerződő Felek pénzügyi hozzájárulásának mértékét.

Az Egyezmény 13-15. Cikkei

Az Egyezmény ezen cikkei szabályozzák az Egyezményhez való csatlakozás kérdéseit.

Szerződő Féllé válásnak két módját rögzítik az Egyezményben. Az Egyezmény 1993. június 23-ai hatályba lépéséig aláírással, azt követően pedig a csatlakozási eljárás lefolytatásával válhat egy állam az Egyezmény részesévé.

Az Egyezmény 16. Cikke

Az Egyezmény ezen cikke rendelkezik a hatályba lépésről.

Az Egyezmény 17. Cikke

Az Egyezmény ezen cikke rendelkezik az Egyezmény felmondásának lehetőségéről.

Az Egyezmény 18. Cikke

Az Egyezmény ezen cikke rendelkezik a Szerződő feleket megillető jogokról, illetve az őket terhelő kötelességekről.

Az Egyezmény 19. Cikke és B melléklete

Az Egyezmény ezen rendelkezései szabályozzák az Egyezmény, illetve Mellékleteinek értelmezését vagy alkalmazását illetően felmerült vitás kérdések rendezésének módját.

Az Egyezmény 20. Cikke

Az Egyezmény ezen cikke rendelkezik az Egyezmény módosításának lehetőségéről, illetve a követendő eljárásról.

Az Egyezmény 21. Cikke

Az Egyezmény ezen cikke letéteményesként a Dán Kormányt nevezi meg, és szabályozza letéteményesi funkciójához kapcsolódó feladatait.

A 6. §-hoz

A 6. § a hatályba léptető rendelkezéseket tartalmazza, illetve rögzíti, hogy a törvény végrehajtásáról az informatikai és hírközlési miniszter gondoskodik.