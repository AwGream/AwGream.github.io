1991. évi XLVI. törvény

a Magyar Köztársaság 1991. évi állami költségvetéséről és az államháztartás vitelének 1991. évi szabályairól szóló 1990. évi CIV. törvény módosításáról és egyéb rendelkezésekről

Az Országgyűlés az energiaárak emelése miatti lakossági többletterhek enyhítésére a Magyar Köztársaság 1991. évi állami költségvetéséről és az államháztartás viteléről szóló 1990. évi CIV. törvény (a továbbiakban: Tv.), illetve a költségvetési előirányzatok módosításáról az alábbi törvényt alkotja:

1. § A Tv. 1. § (1) bekezdés a) pontja ötödik francia bekezdése a következőre módosul:

„- települési szociális alapellátáshoz

egy állandó inaktív lakosra számítva 3100 Ft.”

2. § A Magyar Köztársaság Kormánya és az Amerikai Egyesült Államok Kormánya közötti 1991. szeptember 7-én aláírt Támogatási Megállapodás alapján 10 000 000 US dollárnak megfelelő forint segély az 1. számú mellékletben ismertetett előirányzat növelésének forrásául szolgál.

3. § A Magyar Köztársaság 1990. évi állami költségvetésének végrehajtásáról szóló törvény 21. §-ában foglalt, az önkormányzatok 1991. évi normatív állami hozzájárulásának elszámolásából adódó és az 1991. évi állami költségvetésben pótlólagos bevételként számításba vehető 1 852 millió forint visszatérülésből 600 millió forint az 1. számú mellékletben ismertetett előirányzat növelések forrásául szolgál.

4. § (1) A Tv. 1. számú melléklete e törvény 1. számú melléklete szerint módosul, illetve egészül ki.

(2) A Tv. 2. számú melléklete e törvény 2. számú melléklete szerint egészül ki.

(3) A Tv. 4. számú melléklete e törvény 3. számú melléklete szerint módosul.

5. § Az Országgyűlés felhatalmazza a Kormányt, hogy az energia áremelések többletterheinek részleges ellentételezésére (a családi pótlékban részesülő családok teljes körében, az alacsony összegű nyugdíjban, a nyugdíjfolyósító szerv által folyósított nyugdíjszerű rendszeres szociális ellátásban részesülőknél, valamint a szociálisan rászorulók körében) - az 1990. évi XXV. törvény 6. §-ában foglalt kötelezettségének is eleget téve - egyrészt az állami költségvetés terhére a jelen törvényben átcsoportosított előirányzatokból és 600 millió forint költségvetési bevételnövelésből, valamint a költségvetési tartalék felhasználásából, másrészt a 2. §-ban részletezett segélyből összesen 5 milliárd forint pénzügyi kihatású intézkedés valósuljon meg.

6. § E törvény a kihirdetés napján lép hatályba.

1. számú melléklet az 1991. évi XLVI. törvényhez

1. VIII. Belügyminisztérium fejezet 25 Állami hozzájárulás az önkormányzatok költségvetéséhez cím 1 Normatív támogatások alcím

- 5. kiemelt előirányzat az alábbiakra módosul:

„5 Inaktív lakosokra jutó támogatás 14 282,2”

- 26. kiemelt előirányzata az alábbiakra módosul:

„26 Lakásgazdálkodási tevékenység (kiegészítés) 750”

2. A XI. Népjóléti Minisztérium fejezet 10. Ágazati és célfeladatok cím 2 Központi szociálpolitikai feladatok alcímének

- 3. kiemelt előirányzata az alábbiakra módosul:

„3 Nevelési segélyezés normatív kiegészítése 3050”

- új kiemelt előirányzata

„4 Gyorssegély alapítvány támogatása a válságövezetekben élők természetbeni segélyezésére 100

5 Tartósan munkanélküliek egyszeri támogatása 140”

- 12 Társadalombiztosítási Alap támogatása cím

= új kiemelt irányzattal egészül ki:

„9 alacsony összegű nyugellátásban részesülők kiegészítő támogatása 1300”,

melyből 10 000 000 US dollárnak megfelelő forint segély az Amerikai Egyesült Államok Kormánya és a Magyar Köztársaság Kormánya közötti megállapodás szerinti összeg;

- új címmel egészül ki:

„15 Családi pótlékra jogosultak kiegészítő támogatása 3000”.

2. számú melléklet az 1991. évi XLVI. törvényhez

A Tv. 2. számú mellékletében a VIII. Belügyminisztérium fejezet új címmel egészül ki az alábbiak szerint: 

 -

 „26 Önkormányzatok 1990. évi normatív állami hozzájárulásának elszámolásából adódó visszatérítés

 600”. 

3. számú melléklet az 1991. évi XLVI. törvényhez

A Tv. 4. számú mellékletében a helyi önkormányzatokat megillető normatív állami hozzájárulások ötödik jogcímének mértéke és összege az alábbiakra módosul:

- „Inaktív lakosokra jutó támogatás 3 100

- összege 14 282”.