2002. évi XIV. törvény indokolása

a gyógyszerészetet érintő egyes törvények módosításáról

-----STARTING---POINT---ALTALANOS--- 

A törvény a személyi joggal kapcsolatos hatáskörök Kamarához történő telepítése mellett korrigálja az 1994. évi LIV. törvényben, 1993-ban beiktatott gyógyszertár fogalmát. A hangsúlyt a gyógyszertárak alapvető funkciójának az egészségügyi szolgáltatói, és egészségügyi intézményi elemeire helyezi. A gyógyszertárak által végzett kiskereskedelmi tevékenység nem szoríthatja háttérbe az egészségügyi feladatokat és még csak nem is emelhető azonos szintre ezekkel.

-----STARTING---POINT---RESZLETES---

Az 1-2. §-hoz

A gyógyszertár fogalmának meghatározása az egészségügyi törvény, valamint a gyógyszertárak fő funkciójára tekintettel történik. A gyógyszertár alapvetően egészségügyi szolgáltató és a kiskereskedelmi tevékenység ennek alárendelt.

A személyi jog definíciójában a Kamarához történő telepítés jelenik meg, a törvény egyebekben változatlanul hagyja az eredeti meghatározást.

A közforgalmú-, fiók- és kézigyógyszertár létesítéséhez a jövőben a Kamara egyetértése szükséges, az engedélyezi jogosítványok az OTH-nál maradnak.

A 2. §-ban a törvény az új feladatokra tekintettel módosítja a Magyar Gyógyszerész Kamaráról szóló törvényt. A személyi joggal összefüggő engedélyezési jogok gyakorlását az Országos Elnökség kizárólagos hatáskörébe utalja. Az Elnökség döntésének felülvizsgálatát a bíróságtól lehet kérni.

-----STARTING---POINT---VEGE---

A 3. §-hoz

A hatálybalépés napját - 2002. szeptember 1-jét - a törvény oly módon állapítja meg, hogy a Kamara és az OTH számára elegendő időt biztosítson az új feladatokra történő felkészülésre, illetve a hatáskörök - különös tekintettel a folyamatban lévő ügyek és a már lezárt ügyek iratainak - átadására. Az új jogosítványokkal összefüggő nyilvántartások is a Kamarához kerültek a hatályba lépést követő 15 nap alatt.