2010. évi LXXVI. törvény indokolása

a Magyar Köztársaság 2010. évi költségvetéséről szóló 2009. évi CXXX. törvény módosításáról

-----STARTING---POINT---ALTALANOS---

Általános indokolás

A költségvetési törvény módosításával a bevételeikből gazdálkodó költségvetési szervek többletbefizetésre kötelesek.

A pártok működéséről és gazdálkodásáról szóló 1989. évi XXXIII. törvény 5. §-a értelmében a pártok támogatására fordítandó összeget az állami költségvetésről szóló törvény állapítja meg. A pártok támogatáscsökkentésének végrehajtásához a költségvetési törvény módosítása szükséges.

-----STARTING---POINT---RESZLETES---

Részletes indokolás

Az 1-3. §-hoz

A közszférában, a kormányzat szintjén meghirdetett költségstop végrehajtására a költségvetési szervek dologi kiadásainak egy része támogatás arányosan zárolásra kerül. Annak érdekében, hogy a tisztán saját bevételből gazdálkodó szerveknél is megvalósuljon a kormányzati elvárás, itt a befizetési kötelezettség megemeléséről döntött a jogalkotó. Az Áht. 96. §-ában foglaltak szerint a Kormányhivatalok befizetési kötelezettségét a költségvetési törvényben kell előírni, e rendelkezéssel a Kormányhivatalok is hozzájárulnak az államháztartási egyensúly megteremtéséhez.

A Pénzügyi Szerveztek Állami Felügyelete részére előírt befizetési kötelezettség szintén ezt szolgálja.

A 4. és 6. §-hoz

A pártok a korábbihoz képest 15%-kal kevesebb költségvetési támogatásban részesülnek.

Az 5. §-hoz

A hatálybalépést és az önderegulációt tartalmazza.