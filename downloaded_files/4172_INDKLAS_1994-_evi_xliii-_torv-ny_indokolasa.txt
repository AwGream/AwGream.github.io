1994. évi XLIII. törvény indokolása

a Budapest főváros közigazgatási területéről és kerületi beosztásáról

-----STARTING---POINT---ALTALANOS--- 

Budapest főváros XX. kerületéhez tartozó Soroksáron érvényes és eredményes helyi népszavazást tartottak. A helyi népszavazáson a soroksári választópolgárok 61,7%-a érvényesen szavazott és az érvényesen szavazók 90,7%-a igennel szavazott arra, hogy Soroksár önálló kerületté alakuljon. A XX. kerületi önkormányzati képviselő-testület ezt kezdeményezete. A Fővárosi Közgyűlés az 1991. évi XXIV. 3. § (2) bekezdésében biztosított hatáskörében állást foglalt, amely szerint: „nem emel kifogást Budapest Főváros XX. kerületének szétválása ellen úgy, hogy Soroksár városrész a főváros önálló kerületeként jöjjön létre.”

A soroksári választópolgárok helyi népszavazáson kinyilvánított akarata, kezdeményezése, az érintett önkormányzati képviselő-testületek állásfoglalása alapján indokolt új (XXIII.) fővárosi kerület alakítása. Ennek érdekében szükséges Budapest Főváros közigazgatási területének és kerületi beosztásának újraszabályozása.

-----STARTING---POINT---RESZLETES---

Az 1. §-hoz

Az Alkotmány 74. §-a alapján a Magyar Köztársaság fővárosa Budapest. A helyi önkormányzatokról szóló 1990. évi LXV. törvény 93. § (4) bekezdése szerint az Országgyűlés dönt az állam területi tagozódásáról, a fővárosi kerületek kialakításáról.

A főváros közigazgatási területéről - még hatályos - Budapest főváros területének új megállapításáról szóló 1949. évi XXVI. törvény rendelkezik. Ennek a törvénynek a bevezetője jogállamiságunkkal ellentétes, elavult elveket tartalmaz. Ezért indokolt e törvény hattályon kivül helyezése, a főváros közigazgatási területének a jelenlegivel egyező, megállapításával.

A 2-3. §-hoz

A főváros kerületeinek megállapításáról még a 4349/1949. (XII. 20.) MT rendelet intézkedik. A helyi önkormányzatokról szóló törvény 93. § (4) bekezdése szerint az Országgyűlés dönt a fővárosi kerületekről. Soroksár önálló kerületté szervezésével, a főváros 23 kerületre tagozódik.

Az átszervezéssel nem érintett kerületek közigazgatási területe azonos a jelenlegivel. A 4349/1949. (XII. 20.) MT rendelet hatályon kivül helyezése miatt a jogbiztonság érdekében szükséges, hogy a törvény melléklete ne csak az új két kerület, hanem a többi kerület határvonalának leírását is tartalmazza. Az 1. számú melléklet - az utcanév változások átvezetésével - változatlanul tartalmazza a kerületek törvény hatályba lépésekor érvényes 1949. évi határvonalának leírását.

A helyi önkormányzatokról szóló törvényjavaslat indokolása utalt a fővárosi kerületek elnevezési lehetőségére. A fővárosnak 23 kerületre való tagozódása mellett az egységes gyakorlat érdekében helye, ha a kerületi önkormányzatok szervezeti és működési szabályzatai határozzák meg a kerület elnevezését, hivatalosan használt nevét.

A helyi népszavazás eredménye alapján, a kezdeményezésnek megfelelően megszűnik Soroksár egyesítése Pestszenterzsébettel. A főváros jelenlegi XX. kerülete két kerületté váli: a pestszenterzsébeti rész alkotja a XX. kerületet, a soroksári rész a XXIII. kerületet.

A helyi népszavazás kitűzésekor a XX. kerületi képviselő-testület egy - az egyesítés idején Soroksárhoz tartozó - területrészen külön is elrendelt népszavazást. Ez a terület fővárosi beruházásból épült lakótelep. A kérdés arra irányult, hogy a megjelölt területen lakók - amennyiben Soroksár önálló kerület lesz - akarják-e, hogy Pestszenterzsébethez tartozzanak. Az érintett választópolgárok alacsony részvétele miatt ez a népszavazás érvénytelen volt és még a népszavazás kiírását is megsemmisítette a Legfelsőbb Bíróság. Sem ok, sem alap nincs tehát a közigazgatási terület más megosztására.

A közigazgatási területet a helyi népszavazással megerősített kezdeményezésnek megfelelően az egyesítéskori határ visszaállításával indokolt megosztani. A két új kerület határvonalának leírását a törvényjavaslat 2. számú melléklete tartalmazza.

-----STARTING---POINT---VEGE---

A 4. §-hoz

Az előkészítés menetében egyetértés jött létre abban, hogy a soroksári XXIII. kerület a következő önkormányzati választásokkal alakuljon meg. Az önkormányzati választások előkészítését, lebonyolítását már az új kerületi beosztásnak megfelelően kell végezni. A javaslat tartalmazza az átmenet idejére szükséges szabályokat.