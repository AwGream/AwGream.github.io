2003. évi XCVI. törvény indokolása

a vámjogról, a vámeljárásról, valamint a vámigazgatásról szóló 1995. évi C. törvény módosításáról

-----STARTING---POINT---ALTALANOS--- 

A külföldön alkalmazott autópályadíj fizetési módok közül a hazai hatályos jogi szabályozás kizárólag az autópálya-matricák vámmentes vámkezelését biztosítja.

2003. évben, várhatóan november hónapban Németországban a 12 tonna össztömeg feletti tehergépjárművekre kilométerarányos autópályadíj-fizetési rendszer kerül bevezetésre, míg Ausztria 2004. január 1-től a 3,5 tonna össztömeg feletti járművekre vezet be kilométerarányos autópályadíj-fizetési rendszert. A közlejövőben várhatóan az Európai Unió több tagállamában hasonló rendszerek szerint kell a haszongépjárműveknek autópályádíjakat, úthasználati díjakat megfizetniük.

A német rendszer alkalmazásának egyik lehetséges eszköze a járműbe szerelt ún. OBUkészülék (On Board Unit - Fedélzeti egység) alkalmazása, míg az osztrák díjszedési rendszerben kizárólagos eszköz a járműben elhelyezendő ún. GO-BOKSZ készülék. A készülékek a rendszert működtető ország tulajdonát képezi, az autó tulajdonosok használatra kapják.

Ezen eszközök vámmentes vámkezelésére az eddigi szabályok szerint nincs mód, nem jelent megoldást a készülékeknek ideiglenes behozatali eljárás alá vonása sem.

Tekintettel arra, hogy az egyes országokban változatos és eltérő módszerek és eszközök kerülnek alkalmazásra, ezért indokolt a Vámtörvény fogalmi körének szélesebb körben történő meghatározása, amely biztosíthatja - matricához hasonlóan - valamennyi külföldi autópályadíj, úthasználati díj megfizetéséhez szükséges eszköz, berendezés és készülék vámmentes vámkezelésének lehetőségét.

-----STARTING---POINT---RESZLETES---

-----STARTING---POINT---VEGE---