2009. évi XIII. törvény indokolása

a pénzügyi közvetítőrendszer felügyeletét érintő egyes törvények módosításáról

-----STARTING---POINT---ALTALANOS--- 

A törvény célja, hogy erősítse, hangsúlyosabbá tegye a pénzügyi ágazat felügyeletét abból a célból, hogy a Pénzügyi Szervezetek Állami Felügyelete működésének hatékonysága növekedjen. A korábbi szabályozáshoz visszanyúlva a törvényben ismételten megjelenik, hogy a Felügyelet ellenőrzési tervében a helyszíni elemeket is rögzíteni kell, figyelemmel az adott pénzügyi szervezetek méretére, tevékenységére. Továbbá érintésre kerül a lakossági kölcsönszerződések és fogyasztókkal kötött pénzügyi lízingszerződések egyoldalú módosítási gyakorlata is annak érdekében, hogy bekövetkezése esetén erről a fogyasztó személyre szabottan értesítést kapjon, mégpedig olyan határidőben, amikor a változás elfogadásának alternatívájaként lehetősége van más szolgáltatóhoz átszerződni. Ehhez biztosítani kell a felmondás ingyenességét.

-----STARTING---POINT---RESZLETES---

Az 1. §-hoz

A törvény mind egyedileg, mind a hitelportfolió szintjén behatárolja a pénzügyi intézmény által vállalható kitettségek értékét, ha annak fedezete kizárólag ingatlan.

Az ingatlan piaci értéke az a becsült ár az értékbecslés időpontjában, amelyért nyílt piaci versenyben kényszermentes cserére ad lehetőséget, feltételezve azt hogy elegendő idő van a hirdetésre és egyéb promóciós tevékenységre. A megfogalmazás az EVS 2003 Európai Értékelési Standardoknak megfelelő szöveg.

A 2. §-hoz

A törvény magasabb szinten állapítja meg azon szavatoló tőkére vonatkozó határértéket, amikor a Felügyeletnek meg kell tennie a kivételes intézkedést.

A 3. §-hoz

A rendelkezés egyértelműsíti, hogy a tőkeszerkezet rendezése eszközök eladásával is történhet.

A 4-5. §-hoz

A módosítás egyrészt a pénzügyi vállalkozások esetében is megteremti annak lehetőségét, hogy felügyeleti biztos kirendelésére kerüljön sor, másrészt rögzíti azon esetköröket, amikor a Felügyelet ezen kivételes intézkedést hitelintézettel szemben köteles alkalmazni.

A 6. §-hoz

A módosítás célja, hogy a felügyeleti biztosok felelősségi szabályait egységessé tegye függetlenül attól, hogy e szerepet megbízással vagy köztisztviselői jogviszony keretében látják el.

A 7. §-hoz

A módosítás jogértelmezés egyértelműsítése érdekében a hitelintézeti törvényből hatályon kívül helyez egy belső hivatkozást, egyidejűleg pontosítva az eredetileg hivatkozott bekezdés felvezető szövegét.

A 8. és 10. §-hoz

A törvény célja, hogy korlátozza a pénzügyi intézmények egyoldalú, az ügyfél számára hátrányos szerződésmódosítását. Biztosítani kell, hogy az ügyfél valóban értesüljön a kedvezőtlen változtatásról, és lehetősége legyen felmérni más pénzügyi intézmény szolgáltatásait is. A módosítás szerint ezért hirdetményben történő közzététel mellett közvetlen módon is értesíteni szükséges az ügyfelet a szerződésmódosításról. Az ügyfél 60 napon belül, a módosítás hatálybalépését megelőzően ingyenesen felmondhatja a szerződését.

A módosítás az egyoldalú, az ügyfél számára hátrányos szerződésmódosítást korlátozó szabályozást a lakossági ügyfelek mellett kiterjeszti a mikrovállalkozásokra is. A szerződés ingyenes felmondásának lehetősége csak a fogyasztóval, illetve a mikrovállalkozásokkal kötött szerződésekre vonatkozik.

A módosítás kiegészíti a rendelkezést azzal, hogy a szerződést nem lehet módosítani új költség bevezetésével sem. Egységesen hatvan napos határidőt ad a hirdetményi és a postai úton való tájékoztatásra, továbbá előírja, hogy a szolgáltató tájékoztatását a Pénzügyi Szervezetek Állami Felügyeletének is meg kell küldenie.

A 9. §-hoz

A törvény egyértelműsíti, hogy a hiteldíj megváltoztatására kizárólag a szerződésben meghatározott esetekben van mód.

A 11. §-hoz

A jelzálog alapú kölcsönszerződések esetében az ügyfelek választásán múlik, hogy a jelzáloglevéllel történő refinanszírozást kezdeményezik-e jogosultságuk esetén vagy sem. Ha élnek a lehetőséggel, akkor a refinanszírozási költségek kedvezőbb voltára tekintettel kedvezőbb feltételekkel kaphatnak kölcsön, azonban az esetleges felmondás során vállalják a hitelező költségeinek megtérítését. Ha ezzel a lehetőséggel nem élnek, akkor számukra minden kedvezőtlen, egyoldalú szerződésmódosítás esetében ingyenes lesz a felmondás, viszont kedvezőtlenebbek a kölcsön feltételei.

A fentiekre vonatkozó ügyféltájékoztatási kötelezettségnek az egyes hitelnyújtók a hatályos, általános tájékoztatási kötelezettségek keretében kell, hogy eleget tegyenek.

A 12. §-hoz

A törvény a Felügyelet alapvető feladatává teszi a pénzügyi piacok folyamatos felügyeletét.

A 13. §-hoz

A törvény a szabályozott piac kereskedési napjainak beosztásával kiegészíti a közzététel szabályait.

A Pénzügyi Szervezetek Állami Felügyelete honlapján tesz közzé összehasonlító táblázatok formájában egyfajta tájékoztatást, amely a fogyasztói termékekre vonatkozik. Annak érdekében, hogy a Pénzügyi Szervezetek Állami Felügyelete e kötelezettségének eleget tudjon tenni, értelemszerűen a vonatkozó adatszolgáltatási rendeletek tartalmának is módosulnia kell.

A 14. §-hoz

A törvény célja annak egyértelműsítése, hogy a Felügyelet ellenőrzéssel kapcsolatos stratégiájának, tervének helyszíni elemeket is tartalmaznia kell az adott szabályozott intézmények mérete, tevékenységük jelentősége függvényében.

A 15. és 17. §-hoz

A rendelkezés célja, hogy pontosabban szabályozza a Pénzügyi Szervezetek Állami Felügyeletének eljárását arra az esetre, amikor valamennyi, vagy több piaci szereplő magatartása nem felel meg a jogszabályoknak, ideértve azon eseteket is, amikor tevékenységét az ágazati szabályokban foglaltak szerinti nem elvárható gondossággal végzi. A gyors beavatkozás érdekében ez esetben lehetővé válik a hirdetményi úton történő kézbesítés.

A 16. §-hoz

A rendelkezés a pénzügyi piacok hatékony ellenőrzése érdekében bevezeti az átfogó ellenőrzési eljárás kötelező alkalmazását. Az átfogó ellenőrzési eljárás egyik fontos eleme, hogy ezen eljárásoknál kötelező helyszíni ellenőrzést is tartani, amely a Pénzügyi Szervezetek Állami Felügyeletéről szóló 2007. évi CXXXV. törvény 12. §-a (1) bekezdésének e) pontjával összhangban helyszíni elemek alkalmazását jelenti.

A 18. §-hoz

A módosítás technikai jellegű, célja, hogy pontosítsa a hitelintézetben hivatalból történő tőkeemelésre irányadó szabályokat egy kereszthivatkozással.

A 19. §-hoz

A technikai jellegű módosítás célja, hogy a megváltozott hatálynak megfelelően az átmeneti szabályokat módosítsa.

-----STARTING---POINT---VEGE---

A 20. §-hoz

A paragrafus hatálybalépési, deregulációs és átmeneti rendelkezéseket tartalmaz.