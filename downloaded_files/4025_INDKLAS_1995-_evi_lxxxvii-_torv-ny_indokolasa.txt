1995. évi LXXXVII. törvény indokolása

a gazdasági kamarákról szóló 1994. évi XVI. törvény módosításáról

-----STARTING---POINT---ALTALANOS--- 

A csaknem másfél évvel ezelőtt hatályba lépett kamarai törvény végrehajtásának tapasztalatai az agrárágazat területén azt mutatták, hogy a tagsági körre vonatkozó szabályozás révén a mezőgazdasági termelők jelentős része maradt ki a szervezetből. Elsősorban a kistermelők részvételének lehetővé tételét célozza a kamarai törvény módosítására irányuló javaslat.

-----STARTING---POINT---RESZLETES---

Az 1. §-hoz

A javaslat a törvény értelmező rendelkezéseinek kiegészítésével a tagsági kör kibővítésének alapját teremti meg. A mezőgazdasági kistermelői kör kamarai tagságával lehetővé válik, hogy az agrárkamara a mezőgazdasági alapanyag-termelés csaknem teljes egészét átfogja. A kamarai tagság által a kistermelő részére is lehetővé válik, hogy igénybe vegye a kamara szolgáltatásait, megfelelő információkkal rendelkezzék és szaktanácsadásban részesüljön. A regisztráció lehetőségét az teremti meg, hogy azok a kistermelők lesznek kamarai tagok, akik adóbevallásra kötelezettek.

A 2. §-hoz

Egyrészt a kamarai szerveződés erősítése, másrészt különösen az agrártámogatások igénybevétele áttekinthetőségének biztosítása érdekében van szükség arra, hogy egyes állami támogatásokat csak gazdasági kamarai tagok vehessenek igénybe. Ennek alapján alacsonyabb szintű jogforrás is meghatározhatja az egyes támogatások igénybevételének feltételei körében a kamarai tagságot.

-----STARTING---POINT---VEGE---