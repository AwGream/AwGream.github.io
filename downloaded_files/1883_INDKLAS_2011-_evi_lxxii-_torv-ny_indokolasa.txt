2011. évi LXXII. törvény indokolása

egyes jogállási törvényeknek az Alaptörvénnyel összefüggő módosításáról

-----STARTING---POINT---ALTALANOS--- 

Az ügyészségi szolgálati viszonyról és az ügyészségi adatkezelésről szóló 1994. évi LXXX. törvény (a továbbiakban: Üsztv.), továbbá a bírák jogállásáról és javadalmazásáról szóló 1997. évi LXVII. törvény (a továbbiakban: Bjt.) hatályos rendelkezései szerint az ügyészek és a bírák tekintetében a felső korhatár a 70. életév. Az ügyészek esetében a felmentési idő 6 hónap, illetve amennyiben a bíró felmentésére a felső korhatár elérése miatt kerül sor, a felmentési idő szintén 6 hónap.

A 2012. január 1-jén hatályba lépő Magyarország Alaptörvénye (a továbbiakban: Alaptörvény) 26. cikkének (2) bekezdése alapján a Kúria elnöke kivételével a bíró szolgálati jogviszonya az általános öregségi nyugdíjkorhatár betöltéséig állhat fenn. Az Alaptörvény 29. cikk (3) bekezdése pedig kimondja, hogy a legfőbb ügyész kivételével az ügyész szolgálati jogviszonya az általános öregségi nyugdíjkorhatár betöltéséig állhat fenn.

Az Országos Igazságszolgáltatási Tanács (OIT) a 2011. május 3-ai ülésén foglalkozott az Alaptörvény fenti rendelkezésével, és jelezte, hogy 2012. január 1-jéig 228 bíró, 2012. december 31-ig további 46 bíró tölti be az öregségi nyugdíjkorhatárt (a továbbiakban: felső korhatár). Az OIT szerint feltétlenül indokolt, hogy az Alaptörvényhez kapcsolódó átmeneti szabályok biztosítsanak megfelelő felkészülési időt a felső korhatár csökkentése miatt elengedhetetlen intézkedések végrehajtásához.

Az ügyészek tekintetében a fenti okokra figyelemmel szintén szükséges az átmeneti szabályok megalkotása.

A fentiekre tekintettel a törvény a felső korhatár tekintetében az Alaptörvény rendelkezéseinek megfelelően, módosítja az Üsztv.-t és a Bjt.-t, továbbá átmeneti rendelkezéseket ad, megfelelő felkészülési idő biztosítása és az időlegesen jelentkező nagyobb számú felmentési eljárás zökkenőmentes lefolytathatósága érdekében.

-----STARTING---POINT---RESZLETES---

Az 1. §-hoz

Az Üsztv. 21. § (1) bekezdés g) pontja, illetve a 25. § (2) bekezdés g) pontja rendelkezik arról, hogy a legfőbb ügyész helyettes megbízatása, illetve ügyészségi szolgálati jogviszonya megszűnik a hetvenedik életév betöltésével. A törvény az Alaptörvénynek megfelelően rögzíti a felső korhatárt az öregségi nyugdíjkorhatár betöltésének időpontjában.

Az Üsztv. 26. § k) pontja az ügyészek esetében is arról rendelkezik, hogy az ügyész szolgálati jogviszonya megszűnik a hetvenedik életév betöltésével. A törvény az Alaptörvénynek megfelelően az ügyészek tekintetében is rögzíti a felső korhatárt az öregségi nyugdíjkorhatár betöltésének időpontjában.

Az Üsztv. 28. § (4) bekezdés a) pontja a jogviszony megszüntethetősége körében védettséget biztosít az öregségi nyugdíjra való jogosultság megszerzéséhez közel álló ügyészek számára azzal, hogy kimondja, az ügyész ügyészségi szolgálati viszonya csak különösen indokolt esetben szüntethető meg felmentéssel az ügyész öregségi nyugdíjra való jogosultságának megszerzését megelőző 5 évben. A módosítás ezt a védettséget megőrzi, de annak idejét a felső korhatárhoz köti.

A 2-3. §-hoz

Tekintettel arra, hogy az Üsztv.-nek az ügyészségi titkárra, fogalmazóra és nyomozóra, valamint a tisztviselőre, az írnokra és a fizikai alkalmazottra vonatkozó előírásai az ügyészi jogviszony szabályozására hivatkozva, az eltéréseket szabályozva épülnek fel. A törvény ezért az ügyészségi titkár, fogalmazó és nyomozó, valamint a tisztviselő, az írnok és a fizikai alkalmazott esetében külön rendezi a módosított Üsztv.-re tekintettel szükséges eltéréseket.

A 4. §-hoz

A törvény 4. §-a a felső korhatár módosítása miatt szükséges szövegpontosítást tartalmazza.

Az 5. §-hoz

A törvény átmeneti rendelkezéseket rögzít az Üsztv.-ben annak érdekében, hogy a törvény hatályba lépésének időpontjáig a felső korhatárt már betöltött, illetve azt 2012. évben betöltő ügyészek felmentésére zökkenőmentesen, lépcsőzetesen, az Üsztv. szerinti felmentési idő biztosításával kerülhessen sor. Az Üsztv. új 109. §-ának (1) bekezdése rögzíti, hogy az átmeneti rendelkezések alkalmazására csak a (2) és (3) bekezdésben foglalt esetekben, a felső korhatárt 2013. január 1. napja előtt betöltött ügyészek tekintetében kerülhet sor. Az átmeneti időszak összességében egy 1 éves periódus, amely a felmentésekhez szükséges intézkedések megtételére megfelelő időt biztosít.

A (2) bekezdés azon ügyészek tekintetében tartalmaz átmeneti rendelkezést, akik a törvény hatályba lépéséig, 2012. január 1-jét megelőzően már betöltötték a felső korhatárt; az ő esetükben az átmenet biztosítása érdekében a jogviszony felmentéssel kerül megszüntetésre. A felmentési idejük kezdő időpontja 2012. január 1., záró időpontja 2012. június 30., és jogviszonyuk megszűnésének időpontja 2012. június 30. Ez az időszak jelenti az átmeneti időszak első fázisát. Az előírás célja, hogy az időlegesen nagy számú felmentési eljárás lefolytatására kellő idő - a felmentési idő időtartama, azaz 6 hónap - álljon rendelkezésre, és egyben ezen ügyészek számára is biztosításra kerülhessen az Üsztv. szerinti 6 hónapos felmentési idő.

A (3) bekezdés azon ügyészekre vonatkozóan ad előírásokat, akik 2012. január 1. és 2012. december 31. közötti időszakban töltik be a felső korhatárt. Az ő jogviszonyuk is felmentéssel kerül megszüntetésre, esetükben a felmentési idő kezdő időpontja 2012. július 1., záró időpontja 2012. december 31., és jogviszony megszűnésének időpontja 2012. december 31.

Ez az időszak képezi az átmeneti időszak második fázisát. Ez a szabály biztosítja, hogy a felső korhatárt 2012. január 1. és 2012. december 31. közötti időszakban betöltők felmentésére irányuló eljárás időben elkülönüljön a felső korhatárt 2012. január 1-jét megelőzően betöltött ügyészek felmentésére irányuló eljárások lefolytatásától, ugyanakkor ezen ügyészek számára is biztosításra kerüljön az Üsztv. szerinti 6 hónapos felmentési idő.

A 6-7. §-hoz

A törvény 6. és 7. §-a a felső korhatár módosítása miatt az Üsztv. tekintetében szükséges szövegpontosításokat és hatályon kívül helyezéseket tartalmazza.

A 8. §-hoz

A bíróságok szervezetéről és igazgatásáról szóló 1997. évi LXVI. törvény 69. § (1) bekezdése szerint a bírósági vezetői kinevezés - a tanácselnöki kinevezés kivételével - 6 évre szól. Az Alaptörvény felső korhatárra vonatkozó rendelkezései érinthetik azon bírákat is, akik bírósági vezetői tisztséget töltenek be. Emellett az Alaptörvény szabályozására is tekintettel sor kell, hogy kerüljön az igazságügyi szervezeten belül a feladatkörök, ügyek elosztásának felülvizsgálatára, a központi régió helyzetének megoldására.

A megüresedett bírósági vezetői álláshelyeket akkor indokolt betölteni, amikor az új feladatelosztási rend alapján megtörténik az országosan arányos munkaterhelést biztosító álláshelyek elosztása az egyes bíróságok között. Ekkor kerülhetnek a pályázók abba a helyzetbe, hogy ismerve a bíróságuk, szervezeti egységük feladatait, megfogalmazzák a bíróság, illetve a szervezeti egység vezetésére vonatkozó hosszú távú terveiket, javaslataikat.

A 9. §-hoz

A Bjt. 9. §-ában meghatározottak szerint a bírói álláspályázatokat a törvényben meghatározott feltételek fennállásakor az OIT, illetve a törvényben rögzített esetekben az OIT elnöke bírálja el. Ugyanakkor a Bjt. 14. § (1) bekezdése szerint a bírót első kinevezésekor minden esetben - akkor is, ha a pályázatot az OIT elnöke bírálja el - az OIT osztja be az adott bíróságra. Hasonló a helyzet a bíró áthelyezése esetén is: a Bjt. 20. §-a alapján a bíró más bírósághoz történő áthelyezésére az OIT jogosult (akkor is, ha a pályázatot az OIT elnöke bírálja el), ha az áthelyezés nem a megyei bíróság és az illetékességi területén működő helyi bíróság között vagy nem a megyei bíróság illetékességi területén működő helyi bíróságok között történik.

A Bjt. 57. § (2) bekezdés h) pontja jelenleg is kimondja, hogy a bírót fel kell menteni, ha a felső korhatárt elérte, azonban a felső korhatárt a 70. életévben jelöli meg. A törvény az Alaptörvénynek megfelelően rögzíti a felső korhatárt - az Alaptörvényben meghatározott eset, a Kúria elnökének kivételével - az öregségi nyugdíjkorhatár betöltésének időpontjában.

A 10. §-hoz

A törvény átmeneti rendelkezéseket rögzít a Bjt.-ben annak érdekében, hogy a törvény hatályba lépésének időpontjáig a felső korhatárt már betöltött, illetve azt 2012. évben betöltő bírák felmentésére zökkenőmentesen, lépcsőzetesen, a Bjt. szerinti felmentési idő biztosításával kerülhessen sor. A Bjt. új 138. §-ának (1) bekezdése rögzíti, hogy az átmeneti rendelkezések alkalmazására csak a (2) és (3) bekezdésben foglalt esetekben, a felső korhatárt 2013. január 1. napja előtt betöltött bírák tekintetében kerülhet sor. Az átmeneti időszak összességében egy 1 éves periódus, amely a felmentésékhez szükséges intézkedések megtételére megfelelő időt biztosít.

A (2) bekezdés azon bírák tekintetében tartalmaz átmeneti rendelkezést, akik a törvény hatályba lépéséig, 2012. január 1-jét megelőzően már betöltötték a felső korhatárt. Az ő felmentési idejük kezdő időpontja 2012. január 1., záró időpontja 2012. június 30., és a bírói tisztség megszűnésének időpontja 2012. június 30. Ez az időszak jelenti az átmeneti időszak első fázisát. Az előírás célja, hogy az időlegesen nagy számú felmentési eljárás lefolytatására kellő idő - a felmentési idő időtartama, azaz 6 hónap - álljon rendelkezésre, és egyben ezen bírák számára is biztosításra kerülhessen a Bjt. szerinti 6 hónapos felmentési idő.

A (3) bekezdés azon bírákra vonatkozóan ad előírásokat, akik 2012. január 1. és 2012. december 31. közötti időszakban töltik be a felső korhatárt. Az ő esetükben a felmentési idejének kezdő időpontja 2012. július 1., záró időpontja 2012. december 31., és a bírói tisztség megszűnésének időpontja 2012. december 31. Ez az időszak képezi az átmeneti időszak második fázisát. Ez a szabály biztosítja, hogy a felső korhatárt 2012. január 1. és 2012. december 31. közötti időszakban betöltők felmentésére irányuló eljárás időben elkülönüljön a felső korhatárt 2012. január 1-jét megelőzően betöltött bírák felmentésére irányuló eljárások lefolytatásától, ugyanakkor ezen bírák számára is biztosításra kerüljön a Bjt. szerinti 6 hónapos felmentési idő.

A 11. §-hoz

Indokolt megteremteni a kormánytisztviselői jogviszonyban állók esetében - a köztisztviselők mintájára - a Kormánytisztviselői Napot azzal, hogy a közigazgatási szerveknél jellemző munkatevékenység egységességét kifejezendő a Kormánytisztviselők Napja is július 1-je, továbbá e nap nemcsak a kormánytisztviselőknek és az ügykezelőknek, hanem a fizikai alkalmazottaknak is munkaszüneti nap. Az ügyfélszolgálati feladatok ellátása folyamatosságának fenntartása azonban ezen a napon is kiemelt fontosságú, ezért e munkakört betöltők a Kormánytisztviselők Napján is a szokásos munkarendben végzik munkájukat.

-----STARTING---POINT---VEGE---

A 12. §-hoz

A törvény 8. §-a a kihirdetését követő napon lép hatályba, míg a többi rendelkezés hatályba lépésének időpontja - összhangban az Alaptörvénnyel - 2012. január 1-je.