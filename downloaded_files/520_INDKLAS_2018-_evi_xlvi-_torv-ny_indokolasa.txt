2018. évi XLVI. törvény indokolása

a sportról szóló 2004. évi I. törvény és az egyesülési jogról, a közhasznú jogállásról, valamint a civil szervezetek működéséről és támogatásáról szóló 2011. évi CLXXV. törvény módosításáról

-----STARTING---POINT---ALTALANOS--- 

A törvény egyrészt rendezi a nem sportegyesületi, egyesületi formában működő labdarúgó sportszervezetek labdarúgó sporttevékenysége, sportversenyei, sporteseményei (mérkőzések) televíziós, rádiós, internetes vagy a nyilvánossághoz történő más módon történő közvetítésével kapcsolatos, centralizáció alá nem eső szerződések hatályát, másrészt arról rendelkezik, hogy sportszervezetek ügyeiben speciális sportügyekre szakosodott választottbíróságok járjanak el a nemzetközi gyakorlatnak megfelelően. A speciális választottbírósági út igénybe vétele elősegíti a sport függetlenségét és integritását.

-----STARTING---POINT---RESZLETES---

Az 1-2., 4-8. §-hoz

A gyakorlati tapasztalatok alapján szükségessé vált kodifikációs módosítások.

A 3. és 9. §-hoz

A nemzetközi gyakorlatnak megfelelően a módosítás szerint sportszervezetek ügyeiben speciális sportügyekre szakosodott választottbíróságok járnak el. Nemzetközi és országos sportszövetségek más bírói fórumok döntéseit általános gyakorlat szerint nem ismerik el, sőt sokszor már magát a más bírói fórumokhoz fordulást is különböző módokon szankcionálják.

A módosítás emellett a 2011. évi CLXXV. törvény 8. § (3) és 75. § (3) bekezdésével azonos megoldással és módon rendezi a nem sportegyesületi, egyesületi formában működő labdarúgó sportszervezetek labdarúgó sporttevékenysége, sportversenyei, sporteseményei (mérkőzések) televíziós, rádiós, internetes vagy a nyilvánossághoz történő más módon történő közvetítésével kapcsolatos, centralizáció alá nem eső szerződések hatályát.

A 10. §-hoz

Jogtechnikai pontosítások.

A 11. §-hoz

A módosítás a 2011. évi CLXXV. törvény 8. § (3) bekezdését végrehajtó 75. § (3) bekezdéséből eredő, 2012. január 1. napjával keletkezett igények végleges rendezését segíti elő, arra ösztönözve a feleket, hogy megegyezésük hiánya esetén mielőbb bíróság döntését kérjék. Az igények jogosultjai így mihamarabb kártalanításhoz juthatnak.

-----STARTING---POINT---VEGE---

A 12. §-hoz

Hatályba léptető rendelkezés.