2017. évi CIV. törvény indokolása

a településkép védelméről szóló 2016. évi LXXIV. törvény módosításáról

-----STARTING---POINT---ALTALANOS--- 

Miután a köztársasági elnök megfontolásra visszaküldte a kétharmados szabályok elfogadása nélkül torzóra sikerült, az eredetileg „egyes törvényeknek az átlátható kampánytevékenység érdekében szükséges módosításáról” címet viselő elfogadott törvényt, a jogalkotó a kívánt célt az egyszerű többséget igénylő, a településkép védelméről szóló 2016. évi XXIV. törvény módosításával kívánja elérni.

-----STARTING---POINT---RESZLETES---

Az 1. §-hoz

A módosítás célja a teljes transzparencia biztosítása a költségvetési szervek és a törvény hatálya alá tartozó jogi személyek által megrendelt plakátkampányok átláthatóvá tételével. A rendelkezés hatékonyan járul hozzá a korrupciós kockázat csökkentéséhez, amelyet a nem átlátható árazási gyakorlatok jelentenek. Ennek érdekében úgy rendelkezik, hogy amennyiben szerződéskötésre nem nyílt közbeszerzési eljárás eredményeként kerül sor, akkor a médiahirdetési felület-értékesítője előző évi piaci árképzése alapján meghatározott listaárak alapján köthető új plakát elhelyezésére irányuló megállapodás. Rendelkezik továbbá a jogsértés megelőzését célzó arányos szankciókról is. Az átmeneti rendelkezések biztosítják annak lehetőségét, hogy a személyi hatálya alá tartozó költségvetési szervek és jogi személyek az érvényben lévő szerződéseik alapján - figyelemmel a jellemzően kéthetes ciklikusságú szerződésekre - az érvényben lévő megállapodások alapján megvalósuló hirdetési akcióikat végigvihessék.

-----STARTING---POINT---VEGE---

A 2. §-hoz

Hatályba léptető rendelkezés.