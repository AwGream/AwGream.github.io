2005. évi LXXXVII. törvény indokolása

a mezőgazdasági termelők nyugdíj előtti támogatásának bevezetéséhez kapcsolódó egyes törvények módosításáról

-----STARTING---POINT---ALTALANOS--- 

A törvény célja, hogy a végrehajtáshoz szükséges jogszabályi keretek biztosításával elősegítse a mezőgazdasági termelők nyugdíj előtti támogatásának bevezetését és a program céljainak teljesülését. A program egyszerre kínál megoldást a gazdálkodók korösszetételének javítására, a gazdaságos birtokméret kialakítására, valamint a mezőgazdasági és a művelés alól kivont területek optimális arányának biztosítására, mindezek együttesen pedig a mezőgazdaság fejlődését és versenyképességének növekedését eredményezik.

-----STARTING---POINT---RESZLETES---

Az 1. §-hoz

A módosításra a mezőgazdasági termelők nyugdíj előtti támogatását igénybe venni szándékozó, a jogosultság egyéb feltételeinek megfelelő mezőgazdasági termelő gazdaságátadásához szükséges preferenciák biztosítására van szükség. Mivel az elővásárlásra vonatkozó szabályok nem biztosítják a szükséges preferenciákat, ezért a mezőgazdasági termelők nyugdíj előtti támogatásához kapcsolódó gazdaságátadás elsőbbségét az elővásárlási szabályok alóli mentességgel kell lehetővé tenni. Ezen kívül meghatározásra kerül a mezőgazdasági termelő tevékenység, a mezőgazdasági termelő fogalma.

A 2. §-hoz

Azzal, hogy a módosítás révén a személyi jövedelemadó kiszámítása esetén a jövedelem meghatározásánál nem kell figyelembe venni a mezőgazdasági termelők nyugdíj előtti támogatása keretében értékesített termőföldért kapott összeget, ösztönözhető a programban részt venni szándékozó, a gazdaságukat átadó mezőgazdasági termelők minél nagyobb arányú részvétele. Mindez elősegíti az intézkedés általános céljainak megvalósulását.

A 3. §-hoz

A módosítás révén, a mezőgazdasági termelők nyugdíj előtti támogatása keretében adásvétel vagy ajándékozás útján megszerzett termőföld illetékmentességének biztosítása ösztönzi a szabályozás feltételeinek megfelelő mezőgazdasági termelőket a felajánlott birtokok átvételére.

A 4. §-hoz

A Tbj. módosítással azok a mezőgazdasági termelők, segítő családtagjaik és alkalmazottaik, akik a mezőgazdasági termelők nyugdíj előtti támogatásában részesülnek, jogosulttá válnak egészségügyi szolgáltatásra. Mivel a támogatás összege bruttó összeg, ezért azt nyugdíjbiztosítási járulék is terheli, amelyet a támogatottnak fizetnie kell.

Az 5. §-hoz

A társadalombiztosítási nyugellátásról szóló 1997. évi LXXXI. törvény módosításával a mezőgazdasági termelők nyugdíj előtti támogatása a nyugdíjjárulék alapjául szolgáló jövedelemnek minősül. Szolgálati időként kell figyelembe venni azt az időszakot, amely alatt támogatásban részesül.

-----STARTING---POINT---VEGE---

A 6. §-hoz

A paragrafus hatályba léptető rendelkezést tartalmaz. A 45 napos hatálybaléptetés az adó törvényeket érintő módosítások miatt szükséges.