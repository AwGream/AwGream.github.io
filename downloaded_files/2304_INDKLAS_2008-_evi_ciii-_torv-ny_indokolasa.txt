2008. évi CIII. törvény indokolása

a pénzügyi szolgáltatásokat érintő egyes törvények módosításáról

-----STARTING---POINT---ALTALANOS--- 

Az Európai Unió 2007. szeptember 5. napjával fogadta el a 92/49/EGK tanácsi irányelvnek és a 2002/83/EK, a 2004/39/EK, a 2005/68/EK és a 2006/48/EK irányelvnek a pénzügyi szektorbeli részesedésszerzések és részesedésnövelések prudenciális eljárási szabályai és az értékelés kritériumai tekintetében történő módosításáról szóló 2007/44/EK irányelvet (a továbbiakban: Irányelv).

Az Irányelv a pénzügyi szektorbeli részesedésszerzések, illetve részesedésnövelések szabályainak egységesítése vonatkozásában ír elő a tagállamok számára jogharmonizációs kötelezettséget.

A pénzügyi szektorra vonatkozó - az Európai Unió által korábban elfogadott - irányelvek szabályozzák azt a helyzetet, amikor hitelintézetben, biztosítóban, viszontbiztosítóban vagy befektetési vállalkozásban részesedésszerzésre, illetve részesedésnövelésre kerül sor. Ezen irányelvek mindezidáig azonban nem határoztak meg sem pontos kritériumokat a részesedésszerzés prudenciális értékelésére, sem eljárási szabályokat részesedés megszerzésének engedélyezésére. Éppen ezért az Irányelv célja, hogy az Európai Unió egészében harmonizált eljárási szabályok és értékelési kritériumok alapján lehessen a részesedésszerzést megítélni, kiszámíthatóvá téve ezáltal mind a részesedésszerzésben részt vevő hatóságok, illetve egyéb felek számára a részesedésszerzés folyamatát.

-----STARTING---POINT---RESZLETES---

Az 1-4. §-hoz

A takarékbetétről szóló 1989. évi 2. tvr. (a továbbiakban: Tvr.) 1. § (3) bekezdésében a korábbi jogszabály hatályon kívül helyezése miatt, valamint a pénzmosás és a terrorizmus finanszírozása megelőzéséről és megakadályozásáról szóló 2007. évi CXXXVI. törvénnyel (a továbbiakban: Pmt.) történő összhang megteremtése érdekében, a korábbi törvényre történő utalást, egy a Pmt.-re történő utalás váltja fel. A betétesre vonatkozó ügyfél-átvilágítási kötelezettségek, valamint az adatok megőrzésére vonatkozó határidők, a Pmt. hatályos előírásai alapján alakulnak, így a Tvr. ezen rendelkezéseinek hatályban tartása a jövőben nem indokolt.

Az anonim takarékbetétek megszüntetése, valamint a már elhelyezett anonim takarékbetétek nevesítése a pénzmosás és terrorizmus finanszírozása elleni nemzetközi küzdelem, és a vonatkozó nemzetközi szabványok előírásaival összhangban kerültek bevezetésre Magyarországon. Az OECD mellett működő Pénzügyi Akciócsoport (FATF) 2001. júniusában feltette Magyarországot a „nem közreműködő országokat” tartalmazó „feketelistára”, amelynek indoka többek között az volt, hogy Magyarországon a teljes hazai betétállomány kb. 3%-át anomim bank-és takarékbetétek tették ki. Ezt követően került módosításra a jogszabályi háttér, amely kimondta, hogy kizárólag névre szóló betéteket lehet kibocsátani Magyarországon, illetve külön szabályokat alakított ki az anonim betétek nevesítésére.

A módosítást, a hatályba lépés óta eltelt idő konkrét tapasztalatai, az anonim betétek jelenlegi darabszáma, névértéke és a nevesítése kérelmek mennyisége is indokolja. A tapasztalatok alapján az anonim betétek nevesítése nem jelent a pénzmosás szempontjából olyan különös veszélyt a jövőben, amely indokolná a hitelintézetek és a pénzügyi információs egységként működő hatóság eljárására vonatkozó, a Pmt. általános szabályaitól eltérő, különös szabályok fenntartását, illetve kialakítását.

A Pmt.-ben előírt kötelezettségek a Tvr.-ben foglaltaktól függetlenül vonatkoznak a takarékbetét nevesítésére, a takarékbetét pénzzé történő átalakítására, illetve ezek alapján a betétesre, mint ügyfélre. A Pmt. rendelkezéseivel összhangban, csak gyanú esetén indokolt az ügylet (takarékbetét nevesítésének) teljesítésének késleltetése, visszatartása. A Pmt.-nek megfelelően az ügylet teljesíthető, ha nem merül fel a pénzmosásra utaló adat, tény, körülmény. Amennyiben felmerül a pénzmosásra utaló adat, tény, körülmény, a szolgáltató hitelintézet köteles bejelentést küldeni a pénzügyi információs egységként működő hatóság részére, illetve amennyiben a hatóság azonnali intézkedését látja szükségesnek, felfüggeszti az adott ügyletet (takarékbetét nevesítése, illetve takarékbetét pénzzé történő átalakítása). A Tvr. korábbi 15/A. § (3) bekezdésében rögzített ún. összeszámításra a jövőben szintén a Pmt. vonatkozó szabályait (ténylegesen összefüggő, több ügyleti megbízás) kell alkalmazni.

A Tvr. 18-20. §-ainak módosítása a Tvr. rendelkezéseit a Pmt. új szóhasználatához igazítja, és az ügyfelek „azonosítására” történő hivatkozást minden esetben a Pmt. terminológiájának megfelelő „ügyfél-átvilágításra” módosítja.

Az 5. §-hoz

A módosítás lehetővé teszi, hogy a fogyasztóvédelemről szóló 1997. évi CLV. törvény 17/B. §-ában foglalt követelmények az önkéntes kölcsönös biztosító pénztárak esetében csak korlátozásokkal érvényesüljenek.

A 6-7. §-hoz

A befolyásoló részesedés minősített befolyássá történő fogalmi változását vezeti át a törvényben.

A 8. §-hoz

A törvény a pénzügyi intézmények által végezhető tevékenységek körét kiegészíti a befektetési vállalkozásokról és az árutőzsdei szolgáltatókról, valamint az általuk végezhető tevékenységek szabályairól szóló közvetítői tevékenységgel.

A 9-10. §-hoz

A rendelkezés a befolyásoló részesedés minősített befolyássá történő fogalmi változását vezeti át a törvényben.

A 11. §-hoz

A törvény egyértelműsíti, hogy a pénzügyi vállalkozásban történő minősített befolyás megszerzéséhez, valamint a minősített befolyásnak a törvényben meghatározott mértéket elérő növeléséhez felügyeleti engedély szükséges.

A 12. §-hoz

A törvény újraszabályozza a minősített befolyás megszerzése iránti kérelemhez benyújtandó információk körét annak érdekében, hogy a Felügyelet a törvényi követelményeknek való megfelelés kérdésében megalapozott döntést hozhasson.

A 13. §-hoz

A törvény a befolyásoló részesedés minősített befolyássá történő fogalmi változását vezeti át a törvényben, valamint módosítja az engedélyhez kötött határértékeket.

A 14. §-hoz

A törvény a szabályozott piacra bevezetett értékpapírok kibocsátóival kapcsolatos információkra vonatkozó átláthatósági követelmények harmonizációjáról szóló 2004/109/EK irányelv 9-10. és 12. cikkének analóg alkalmazásával határozza meg a minősített befolyással rendelkező szavazati jogának összesítését, feltételeit.

A 15. §-hoz

A törvény a befolyásoló részesedés minősített befolyássá történő fogalmi változását vezeti át a törvényben, valamint módosítja a bejelentéshez kötött határértékeket.

A 16. §-hoz

A törvény újraszabályozza a minősített befolyás megszerzésére vonatkozó felügyeleti eljárást, annak határidejét.

A minősített befolyás megszerzésére, annak törvényi határértéket elérő módosítására vonatkozó kérelmet a Felügyelet az átvételt követő két munkanapon belül a kérelmező felé köteles írásban igazolni, valamint köteles tájékoztatást adni arról, hogy főszabályként az igazolás kiadásától számítva hatvan napja van a kérelem elbírálására.

A kérelem hiányos vagy nem megfelelő módon való benyújtása esetén a törvény előírja a Felügyelet számára, hogy a hiánypótlásra elegendő határidőt biztosítson, amely az ügyintézési határidőt megszakítja.

A 17. §-hoz

A törvény az érintett felügyeleti hatóságokkal történő konzultációt ír elő arra az esetre, ha a minősített befolyásoló részesedés megszerzését kérelmező az Európai Unió másik tagállamában székhellyel rendelkező szabályozott vállalkozás, szabályozott vállalkozás anyavállalata, vagy ilyen vállalkozás felett ellenőrzést gyakorló személy.

A 18. §-hoz

A törvény a befolyásoló részesedés minősített befolyássá történő fogalmi változásokat vezeti át.

A 19. §-hoz

A törvényben általános szabályként rögzítésre kerül, ha a Felügyelet a befolyásszerzéssel kapcsolatban az előírt határidőn belül nem hoz határozatot (jóváhagyását nem tagadja meg), a kérelmezett jog a továbbiakban gyakorolható.

A 20. §-hoz

A törvény a befolyásoló részesedés minősített befolyássá történő fogalmi változását vezeti át a törvényben, valamint módosítja a bejelentéshez kötött határértékeket.

A 21. §-hoz

A befolyásoló részesedés minősített befolyássá történő fogalmi változását vezeti át a törvényben.

A 22. §-hoz

A törvény a Polgári Törvénykönyv vonatkozó szakaszára történő merev hivatkozás megszüntetését kezdeményezi, valamint a befolyásoló részesedés minősített befolyássá történő fogalmi változását vezeti át a törvényben.

A 23. §-hoz

A törvény a banktitok megtartásának kötelezettségét az adatvédelmi biztoson túl valamennyi országgyűlési biztos felé feloldja.

A 24-28. §-hoz

A befolyásoló részesedés minősített befolyássá történő fogalmi változását vezeti át a törvényben.

A 29. §-hoz

A törvény egyértelműsíti, hogy szövetkezeti hitelintézet sem vállalhat kockázatot olyan ügyletért, amelynek célja, hogy az ügyfél a szövetkezeti hitelintézetben tagsági jogviszonyt létesítsen. Ezen túl a törvény a befolyásoló részesedés minősített befolyássá történő fogalmi változását vezeti át a törvényben.

A 30-34. §-hoz

A befolyásoló részesedés minősített befolyássá történő fogalmi változását vezeti át a törvényben.

A 35-36. §-hoz

A befolyásoló részesedés minősített befolyássá történő fogalmi változását vezeti át a törvényben.

A 37. §-hoz

A törvény a befolyásoló részesedés minősített befolyássá történő fogalmi változását vezeti át a törvényben, illetve pontosítja annak tartalmát. Egyidejűleg új fogalomként megjelenik az ÁÉKBV, amely a részesedésszerzési szabályok módosítása következtében válik szükségessé.

A 38. §-hoz

A befolyásoló részesedés minősített befolyássá történő fogalmi változását vezeti át a törvényben.

A 39. §-hoz

A törvény jogharmonizációs záradékát egészíti ki az átültetésre kerülő irányelvvel.

A 40. §-hoz

A jelzálog-hitelintézetekről és a jelzáloglevélről szóló 1997. évi XXX. törvény módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

A 41-43. §-hoz

A magánnyugdíjról és a magánnyugdíjpénztárakról szól 1997. évi LXXXII. törvény módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

A magánnyugdíjpénztári választható portfóliók közötti átsorolás jelenlegi szabályai nem kellően rugalmasak abban az esetben, ha a tőkepiaci folyamatok miatt rövid időn belül jelentős árfolyamváltozás valósul meg. A pénztártagok védelme érdekében indokolt ezért biztonságos és kellően rugalmas szabályozás kialakítása. Célszerű, hogy erre kormányrendeleti szinten kerüljön sor.

A 44. §-hoz

A módosítás lehetővé teszi, hogy Magyar Fejlesztési Bank Zrt. tulajdont szerezzen a 45/2008. (II. 29.) Korm. rendelet 3. cikke szerint létrehozott gazdasági társaságban.

A 45. §-hoz

A tőkepiacról szóló 2001. évi CXX. törvény (a továbbiakban: Tpt.) fogalmainak módosítása a 2007/44/EK irányelv, valamint a 2004/39/EK irányelv átültetése miatt szükségessé vált terminológiai változások átvezetését szolgálja, továbbá megszünteti a Ptk. közeli hozzátartozó fogalmára vonatkozó merev hivatkozást.

A módosítás - a nemzetközi gyakorlatnak megfelelően - fogalmilag megkülönbözteti a tőzsdei termékek teljes és általános kivezetését és azt az esetet, amikor más tőzsdén továbbra is forgalmazzák az adott terméket.

A 46-48. §-hoz

A törvény pontosítja a korábbi befektetési szolgáltató terminológiát.

A 49. §-hoz

A törvény szerint nem kell időközi vezetőségi beszámolót közzétennie a kibocsátónak, ha legalább a féléves jelentésre vonatkozó követelményeknek megfelelő tartalmú negyedéves jelentést készít.

Az 50. §-hoz

A törvény pontosítja nyilvánosan működő részvénytársaságban történő szavazati jogot biztosító részvény, illetőleg szavazati jog megszerzésére, elidegenítésére vonatkozó előírásokat a 2004/109/EK irányelvvel összhangban.

Az 51-53. §-hoz

A Tpt. jelen szakaszainak módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

Az 54. §-hoz

A Tpt. jelen szakaszának módosítása a 2004/39/EK irányelv átültetése miatt szükségessé vált terminológiai változásoknak megfelelően a befektetési eszköz terminológiát a pénzügyi eszköz terminológiával váltja fel.

Az 55. §-hoz

A törvény pontosítja az euróban megállapított összeg forintra történő átváltására vonatkozó előírásokat.

Az 56. §-hoz

A Tpt. jelen szakaszának módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

Az 57. §-hoz

A törvény pontosítja a felelősségbiztosításra vonatkozó előírást.

Az 58-59. §-hoz

A Tpt. jelen szakaszának módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

A 60-62. §-hoz

A törvény pontosítja a felelősségbiztosításra vonatkozó előírást és a korábban használt befektetési szolgáltató terminológiát.

A 63-66. §-hoz

A Tpt. jelen paragrafusainak módosítása az elszámolóházi tevékenység, a központi értéktári tevékenység, illetve központi szerződő félként történő tevékenység végzéséhez szükséges engedély megadására, módosítására, és visszavonására irányuló eljárásban Magyar Nemzeti Bankot, mint szakhatóságot nevesíti, s így egyértelművé teszi a Magyar Nemzeti Bank szerepét a közigazgatási hatósági eljárás és szolgáltatás általános szabályairól szóló 2004. évi CXL. törvény hatálya alá tartozó fenti eljárásokban.

A törvény pontosítja a felelősségbiztosításra vonatkozó előírást.

A 67. §-hoz

A Tpt. jelen szakaszának módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

A 68. §-hoz

A Tpt. jelen paragrafusának módosítása az elszámolóházi tevékenységet végző szervezet üzletszabályzatának és egyéb szabályzatainak alkalmazhatóságához szükséges engedélyezési eljárásban Magyar Nemzeti Bankot, mint szakhatóságot nevesíti, s így egyértelművé teszi a Magyar Nemzeti Bank szerepét a közigazgatási hatósági eljárás és szolgáltatás általános szabályairól szóló 2004. évi CXL. törvény hatálya alá tartozó fenti eljárásokban.

A 69. §-hoz

A Tpt. jelen szakaszának módosítása a 2004/39/EK irányelv átültetése miatt szükségessé vált terminológiai változásoknak megfelelően a befektetési eszköz terminológiát a pénzügyi eszköz terminológiával váltja fel.

A 70-71. hoz

A Tpt. jelen paragrafusának módosítása a központi értéktár, illetve a központi szerződő fél szabályzatainak alkalmazhatóságához szükséges engedélyezési eljárásban Magyar Nemzeti Bankot, mint szakhatóságot nevesíti, s így egyértelművé teszi a Magyar Nemzeti Bank szerepét a közigazgatási hatósági eljárás és szolgáltatás általános szabályairól szóló 2004. évi CXL. törvény hatálya alá tartozó fenti eljárásokban.

A 72. §-hoz

Pontosítja a központi értéktári tevékenységet végző szervezet részesedés szerzésére vonatkozó előírásokat.

A 73-75. §-hoz

A Tpt. jelen szakaszának módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

A 76. §-hoz

A Ptk. tervezett módosítására tekintettel szükségessé vált a pénzügyi szektor szaktörvényeiben található Ptk.-ra vonatkozó azon merev hivatkozások megszüntetése, amelyek esetében nincs szükség a Ptk. konkrét paragrafusainak megjelölésére.

A 77. §-hoz

A Tpt. jelen szakaszának módosítása a 2004/39/EK irányelv átültetése miatt szükségessé vált terminológiai változásoknak megfelelően a befektetési eszköz terminológiát a pénzügyi eszköz terminológiával váltja fel.

A 78. §-hoz

A Tpt. jelen szakaszának módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

A 79. §-hoz

A Tpt. jelen szakaszának módosítása a 2004/39/EK irányelv átültetése miatt szükségessé vált terminológiai változásoknak megfelelően a befektetési eszköz terminológiát a pénzügyi eszköz terminológiával váltja fel.

A 80. §-hoz

A törvény szerint felhatalmazást kap a pénzügyminiszter miniszter arra, hogy rendeletben állapítsa meg a tőkemegfelelési és tőkeszükségleti követelményeknek konszolidált módon való megfelelésre vonatkozó részletes szabályokat, illetve a tőzsdei termék kivezetésével és átvezetésével kapcsolatos előírásokat.

A 81. §-hoz

A törvény pontosítja a korábbi befektetési szolgáltató terminológiát.

A 82. §-hoz

A paragrafus az Európai Uniós jogi aktusoknak való megfelelést szolgáló jogharmonizációs záradékot tartalmazza.

A 83. §-hoz

A korábbi „befolyásoló részesedés” elnevezést felváltja a „minősített befolyás” elnevezés, illetve pontosításra kerül a fogalom tartalma. Az „ÁÉKBV” fogalmával egészülnek ki a fogalmak, mely a részesedésszerzési szabályok - irányelvnek megfelelő - módosítása következtében vált szükségessé. Az üzleti titok fogalmából kikerült a pontos törvényhelyre történő hivatkozás, ami lehetővé teszi a jogszabályváltozások rugalmasabb követését. Meghatározásra kerül továbbá a közeli hozzátartozó fogalma.

A 84. §-hoz

Pontosító rendelkezést tartalmaz.

A 85. §-hoz

A biztosító egyesület alapszabályában kötelezően előírandó elemek kiegészítésre kerülnek a károsultak védelme és a kötelezettségek fokozottabb teljesíthetősége érdekében.

A 86. §-hoz

A törvény az előző szakaszban foglalt kötelezettségek előírásának címzettjeit határozza meg. A Felügyelet is jogosulttá válik a pótlólagos befizetési kötelezettség megállapítására abban az esetben, ha a biztosító egyesület szükséghelyzetbe került.

A 87. §-hoz

A biztosításközvetítő vagy a 2003. évi LX. törvény (a továbbiakban: Bit.) 13. számú mellékletében meghatározott szakképesítéssel, vagy külön jogszabály (PM rendelet) szerinti hatósági vizsgával kell, hogy rendelkezzen.

A 88. §-hoz

Pontosító jellegű rendelkezés, a törvény módosítja a „befolyásoló részesedés” elnevezést „minősített befolyás”-ra, ezért szükségessé vált a korábbi rendelkezés ilyen irányú módosítása.

A 89. §-hoz

Az európai fogyasztói árindex (EICP) 12.02%-os növekedése következtében emelkedett a biztosítási közvetítésről szóló 2002/92/EK irányelv 4. cikkében meghatározott biztosításközvetítők felelősségbiztosítására vonatkozó 1 millió illetve 1.5 millió eurós értékhatár 1 120 200 illetve 1 680 300 euróra. A törvény ennek megfelelően korrigálja a Bit.-ben szereplő értékhatárokat, figyelemmel a Bit. 9/A. §-ában foglalt rendelkezésekre.

A 90. §-hoz

A független biztosításközvetítői tevékenységet csak olyan természetes személy végezheti, aki rendelkezik a Bit. 13. számú mellékletében meghatározott szakképesítéssel, vagy külön jogszabály (PM rendelet) szerinti hatósági vizsgával.

A 91. §-hoz

Pontosító jellegű rendelkezés, a megváltozott fogalmi elnevezésre reagál.

A 92. §-hoz

Pontosító jellegű rendelkezés. Az ügynöki tevékenységet csak olyan természetes személy végezheti, aki rendelkezik a Bit. 13. számú mellékletében meghatározott szakképesítéssel, vagy külön jogszabály (PM rendelet) szerinti hatósági vizsgával. A rendelkezés továbbá pontosítja a nyilvántartásból történő törlés feltételeit.

A 93-96. §-hoz

Pontosító rendelkezéseket tartalmaz, a bekövetkezett fogalmi változást követi, illetve jogszabályi utalást pontosít az alapítási engedélyhez csatolandó mellékletek tekintetében.

A 97. §-hoz

Pontosításra kerülnek a vezető biztosításmatematikusokra vonatkozó előírások a szakmai gyakorlat tekintetében.

A 98. §-hoz

Pontosító jellegű rendelkezéseket tartalmaz, a fogalmi változásokra reagál.

A 99. §-hoz

A 2007/44/EK irányelv módosította a 92/49/EGK irányelvet (harmadik nem életbiztosítási irányelv), valamint a 2002/83/EK irányelvet (életbiztosítási irányelv), amelynek következtében megváltoztak a biztosítókra vonatkozó uniós részesedésszerzési szabályok. A törvény az ennek való megfelelést szolgálja, illetve több pontosító rendelkezést is tartalmaz.

A 100. §-hoz

A rendelkezés - a 98. §-hoz írtaknak megfelelően - jogharmonizációs megfeleltetést tartalmaz. Az irányelv meghatározza mely esetekben kell az érintett felügyeleti hatóságoknak konzultálniuk, ezzel egyidejűleg hatályon kívül helyezi a korábbi - e szakaszban szereplő - előzetes konzultációt.

A 101. §-hoz

A törvény - az újonnan módosult uniós normáknak megfelelően - eljárási szabályokat állít fel a részesedésszerzés engedélyezésének lefolytatására vonatkozóan. A korábbi három hónapos engedélyezési határidő lerövidült, a Felügyeletnek 60 munkanap áll rendelkezésére az engedély megadására.

A 102. §-hoz

A törvény a részesedésszerzés engedélyezésére vonatkozó feltételeket határozza meg az irányelv rendelkezéseivel összhangban, illetőleg több járulékos rendelkezést tartalmaz.

A 103-104. §-hoz

A törvény a minősített befolyás csökkentésére, vagy elvesztésére vonatkozó bejelentési, illetve tájékoztatási kötelezettséget rögzít.

A 105. §-hoz

Az uniós normáknak megfelelően kiterjeszti a részesedésszerzésre vonatkozó szabályokat a biztosító szövetkezetekre.

A 106-109. §-hoz

Pontosító jellegű, az új fogalmi elnevezésnek megfelelő módosító rendelkezést tartalmaz.

A 110. §-hoz

A biztosítási titok megismerésére jogosítottak körét egyértelművé teszi azáltal, hogy az adatvédelmi biztos személye helyett a feladatkörében eljáró országgyűlési biztost nevezi meg.

A 111-113 §-hoz

Pontosító jellegű, valamint az új fogalmi elnevezésnek megfelelő módosító rendelkezést tartalmaz.

A 114-115. §-hoz

A törvény a felszámolási eljárásra, illetve a végelszámolásra vonatkozó háttérszabályokkal való összhang megteremtését szolgálja.

A 116. §-hoz

Az Öpt. és a Bit. hatályba lépését megelőzően létrejött vegyes tevékenységű biztosító egyesületek helyzetét tisztázza azáltal, hogy lehetővé teszi számukra a biztosítási és pénztári tevékenységük szerinti megfelelő elkülönülést.

A 117-121. §-hoz

Pontosító rendelkezéseket tartalmaz részben a megváltozott fogalmi elnevezéseknek megfelelően, részben pedig a szakképesítésekkel összefüggő fogalmi pontosítás célját szolgálja.

Új uniós jogi aktus következtében vált szükségessé a kiegészítés.

A 122. §-hoz

Az elektronikus pénzt kibocsátó szakosított hitelintézetről szóló 2004. évi XXXV. törvény módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

A 123-126. §-hoz

A foglalkoztatói nyugdíjról és intézményeiről szóló 2007. évi CXVII. törvény módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával.

A férfiak és nők közötti esélyegyenlőség és egyenlő bánásmód elvének a foglalkoztatás és munkavégzés területén történő megvalósításáról szóló, az Európai Parlament és Tanács 2006/54/EK irányelvének (2006. július 5.) átültetése valósul meg a módosítással.

A 127. §-hoz

Jogharmonizációs záradék: az Európai Parlament és Tanács 2006/54/EK irányelve (2006. július 5.) a férfiak és nők közötti esélyegyenlőség és egyenlő bánásmód elvének a foglalkoztatás és munkavégzés területén történő megvalósításáról.

A 128. §-hoz

A törvény a pénzmosás és a terrorizmus finanszírozása megelőzéséről szóló és megakadályozásáról szóló 2007. évi CXXXVI. törvényben a hitelintézetekről és a pénzügyi vállalkozásokról szóló 1996. évi CXII. törvényre, valamint a befektetési vállalkozásokról és az árutőzsdei szolgáltatókról, valamint az általuk végezhető tevékenységek szabályairól szóló 2007. évi CXXXVIII. törvényre való merev hivatkozásokat szünteti meg.

A 129. §-hoz

A paragrafus a befektetési vállalkozásokról és az árutőzsdei szolgáltatókról, valamint az általuk végezhető tevékenységek szabályairól szóló 2007. évi CXXXVIII. törvény (a továbbiakban: Bszt.) belső hivatkozásainak pontosítását tartalmazza.

A 130. §-hoz

A Bszt. fogalmainak módosítása a 2007/44/EK irányelv átültetése miatt szükségessé vált terminológiai változások átvezetését szolgálja, és ennek megfelelően a befolyásoló részesedés terminológiát felváltja a minősített befolyás terminológiával, valamint bevezeti az azonosító adatok meghatározására vonatkozó definíciót. Megszünteti továbbá a Ptk. üzleti titok fogalmára vonatkozó merev hivatkozást.

A 131. §-hoz

A paragrafus a Bszt. pontosító jellegű módosítását tartalmazza.

A 132. §-hoz

A módosítás a befektetési szolgáltatási tevékenység engedélyezése során benyújtandó dokumentumok körét bővíti, összhangban a Tpt. rendelkezéseivel.

A 133. §-hoz

A Bszt. jelen paragrafusának módosítása újraszabályozza a minősített befolyása megszerzése iránti kérelemhez benyújtandó információk körét annak érdekében, hogy a Felügyelet a törvényi követelményeknek való megfelelés kérdésében megalapozott döntést hozhasson.

A 134. §-hoz

A Bszt. jelen paragrafusának módosítása a 2007/44/EK irányelv 3. cikkének való megfelelést szolgálja. A 2007/44/EK irányelv a jogbiztonság elősegítése érdekében pontosan meghatározza, hogy a minősített befolyás mértékének meghatározására mely részesedések figyelembe vételével kerül sor. A 2007/44/EK irányelv a szabályozott piacra bevezetett értékpapírok kibocsátóival kapcsolatos információkra vonatkozó átláthatósági követelmények harmonizációjáról szóló 2004/109/EK irányelv 9-10. és 12. cikkének analógiájaként állapítja meg a minősített befolyással rendelkező szavazati jogának összesítését és feltételeit, meghatározva azokat az eseteket, amikor a kérelmező a szavazati jogát valamely megállapodás, vagy egyéb jogviszony alapján gyakorolja.

A jelenlegi szabályozásnak megfelelően a minősített befolyás megszerzéséhez, a törvényben meghatározott mértéket elérő növeléséhez felügyeleti engedély szükséges, illetve a minősített befolyásnak a törvényben meghatározott mérték alá való csökkentését a Felügyelet számára be kell jelenteni.

A 135. §-hoz

A módosítás a 2007/44/EK irányelv 3. cikkével összhangban részletes eljárási szabályokat és határidőket állapít meg a minősített befolyás megszerzésének engedélyezésére vonatkozóan.

A módosítás új elemként tartalmazza, hogy a Felügyelet a kérelmező, illetve a befolyással rendelkező - minősített befolyás megszerzésére, mértéke módosítására, illetve csökkentésére vonatkozó - kérelmének, illetve bejelentésének átvételét a Felügyelet két munkanapon belül köteles írásban igazolni a kérelmező számára, valamint köteles tájékoztatást adni arról, hogy főszabályként az igazolás kiadásától számítva hatvan napja van a kérelem elbírálására. Ezen 60 napos ügyintézési határidőn belül a Felügyelet köteles megvizsgálni, hogy a minősített befolyás megszerzésének engedélyezéséhez szükséges jogszabályi feltételek fennállnak-e.

A kérelem hiányos vagy nem megfelelő módon való benyújtása esetén a törvény lehetőséget biztosít a Felügyelet számára, hogy a hiányok pótlására elegendő határidőt biztosítson a kérelmező számára. A hiánypótlásra biztosított határidő a hatvan napos ügyintézési határidőt megszakítja. A hiánypótláson túlmenően is lehetősége van a Felügyeletnek, hogy további kiegészítő információkat kérjen be a kérelmezőtől, azonban az ilyen egyéb tájékoztatás teljesítésére biztosított határidővel már nem hosszabbítható meg az ügyintézési határidő.

A módosítás a Ket.-re való hivatkozással egyértelműsíti, hogy a hiánypótlás nem, vagy nem megfelelő teljesítése esetén a Felügyelet a kérelemről rendelkezésére álló adatok alapján dönt, illetve elutasítja azt.

A 136. §-hoz

A törvény az érintett felügyeleti hatóságokkal történő konzultációt ír elő arra az esetre, ha a kérelmező az Európai Unió másik tagállamában székhellyel rendelkező szabályozott vállalkozás, szabályozott vállalkozás anyavállalata, vagy ilyen vállalkozás felett ellenőrzést gyakorló személy.

A 137. §-hoz

A módosítás általános szabályként rögzíti, hogy amennyiben a Felügyelet az előírt határidőn belül nem hoz határozatot (jóváhagyását nem tagadja meg), a minősített befolyás megszerzését, mértékének módosítását, illetve csökkentését engedélyezettnek kell tekinteni.

Előírja továbbá, hogy a minősített befolyás megszerzéséről való tudomásszerzést követően a befektetési vállalkozás köteles bejelenteni a befolyást szerző személyét, illetve részesedésének mértékét, módosulását, ezáltal biztosítva, hogy a Felügyelet tudomást szerezzen a minősített befolyás megszerzéséről abban az esetben is, amikor a befolyást szerző, vagy a befolyással rendelkező az engedélyezés iránt nem nyújtott be kérelmet, bejelentési kötelezettségét nem teljesítette. Ugyanígy bejelentési kötelezettséget ír elő a módosítás Felügyelet irányba a befolyással rendelkező vonatkozásában is, vagyis az engedélyezést követően a befolyással rendelkező köteles bejelenteni a Felügyeletnek a ténylegesen megszerzett minősített befolyásának mértékét.

A 138-148. §-hoz

A paragrafus a Bszt. belső hivatkozásainak, illetve terminológiájának pontosító jellegű módosításait tartalmazza.

A 149. §-hoz

Jelen paragrafus a szükségessé vált terminológiai változások átvezetését szolgálja a 2007/44/EK irányelv 3. cikkéből fakadó jogharmonizációs kötelezettségek miatt és ennek megfelelően a befolyásoló részesedés terminológiát felváltja a minősített befolyás terminológiával.

A 150. §-hoz

A törvény pontosítja a közös háztartásban élőkre vonatkozó előírásokat.

A 151. §-hoz

A paragrafus a Bszt. belső hivatkozásainak pontosító jellegű módosítását tartalmazza.

A 152. §-hoz

A módosítás az értékpapírtitok megtartásának kötelezettségét az adatvédelmi biztoson túl valamennyi országgyűlési biztos felé feloldja.

A 153-154. §-hoz

Jelen szakaszok a Bszt. belső hivatkozásainak pontosító jellegű módosításait, valamint a 2007/44/EK irányelvből fakadó jogharmonizációs kötelezettségek miatt szükségessé vált terminológiai változások átvezetését szolgálják, és ennek megfelelően a befolyásoló részesedés terminológiát felváltja a minősített befolyás terminológiával.

A 155. §-hoz

A törvény pontosítja a felelősségbiztosításra vonatkozó előírást.

A 156-157. §-hoz

Jelen szakaszok a Bszt. belső hivatkozásainak pontosító jellegű módosításait, valamint a 2007/44/EK irányelvből fakadó jogharmonizációs kötelezettségek miatt szükségessé vált terminológiai változások átvezetését szolgálják, és ennek megfelelően a befolyásoló részesedés terminológiát felváltja a minősített befolyás terminológiával.

A 158. §-hoz

A módosítás a Felügyelet számára kötelező jelleggel írja elő, hogy amennyiben más EGT-tagállam hatáskörrel rendelkező felügyeleti hatóságával a Bszt. szerint szabályozott konzultációt folytat, a konzultáció eredményeként meghozott határozatában az EGT-tagállam hatáskörrel rendelkező felügyeleti hatósága által kiadott állásfoglalást - a Ket.-ben szabályozott szakhatósági állásfoglaláshoz hasonlóan - ismertesse.

A 159. §-hoz

Jelen szakasz a Bszt. jogharmonizációs záradékát egészíti ki a 2007/44/EK irányelvre történő utalással.

A 160. §-hoz

Jelen paragrafus a szükségessé vált terminológiai változások átvezetését szolgálja a 2007/44/EK irányelv 3. cikkéből fakadó jogharmonizációs kötelezettségek miatt és ennek megfelelően a befolyásoló részesedés terminológiát felváltja a minősített befolyás terminológiával.

A 161. §-hoz

A korábbi „befolyásoló részesedés” elnevezést felváltja a „minősített befolyás” elnevezés, illetve pontosításra kerül a fogalom tartalma. Az „ÁÉKBV” fogalmával egészülnek ki a fogalmak, mely a részesedésszerzési szabályok - irányelvnek megfelelő - módosítása következtében vált szükségessé. Az üzleti titok fogalmából kikerült a pontos törvényhelyre történő hivatkozás, ami lehetővé teszi a jogszabályváltozások rugalmasabb követését.

A 162. §-hoz

A paragrafus az új fogalmi elnevezésnek megfelelő módosító rendelkezéseket tartalmaz.

A 163. §-hoz

A 2007/44/EK irányelv módosította a 2005/68/EK irányelvet (viszontbiztosítási irányelv), amelynek következtében megváltoztak a viszontbiztosítókra vonatkozó uniós részesedésszerzési szabályok. A törvény az ennek való megfelelést szolgálja, illetve több pontosító rendelkezést is tartalmaz.

A 164. §-hoz

A rendelkezés jogharmonizációs megfeleltetést tartalmaz. Az irányelv meghatározza mely esetekben kell az érintett felügyeleti hatóságoknak konzultálniuk, ezzel egyidejűleg hatályon kívül helyezte a korábbi - e szakaszban szereplő - előzetes konzultációt.

A 165. §-hoz

A törvény - az újonnan módosult uniós normáknak megfelelően - eljárási szabályokat állít fel a részesedésszerzés engedélyezésének lefolytatására vonatkozóan. A korábbi három hónapos engedélyezési határidő lerövidült, a Felügyeletnek 60 munkanap áll rendelkezésére az engedély megadására.

A 166. §-hoz

A törvény a részesedésszerzés engedélyezésére vonatkozó feltételeket határozza meg az irányelv rendelkezéseivel összhangban, illetőleg több járulékos rendelkezést tartalmaz.

A 167-168. §-hoz

A törvény a minősített befolyás csökkentésére, vagy elvesztésére vonatkozó bejelentési, illetve tájékoztatási kötelezettséget rögzít.

A 169. §-hoz

Az uniós normáknak megfelelően kiterjeszti a részesedésszerzésre vonatkozó szabályokat a viszontbiztosító szövetkezetekre.

A 170. §-hoz

A paragrafus pontosító jellegű, az új fogalmi elnevezésnek megfelelő módosító rendelkezést tartalmaz.

A 171. §-hoz

A biztosítási titok megismerésére jogosítottak körét egyértelművé teszi azáltal, hogy az adatvédelmi biztos személye helyett a feladatkörében eljáró országgyűlési biztost nevezi meg.

A 172. §-hoz

Az üzleti titokra és a biztosítási titokra vonatkozó szabályok meghatározásából kikerült a pontos törvényhelyre történő hivatkozás, ami lehetővé teszi a jogszabályváltozások rugalmasabb követését

A 173. §-hoz

Új uniós jogi aktus következtében vált szükségessé a kiegészítés.

A 174. §-hoz

A törvény pontosítja a Vbit. 1. számú mellékletét a közvetett tulajdonra vonatkozó szabályok tekintetében.

-----STARTING---POINT---VEGE---

A 175. §-hoz

A törvény hatályba léptetésével összefüggő rendelkezéseket és hatályát vesztő jogszabályokat tartalmazza.

A takarékbetétről szóló 1989. évi 2. tvr. jelenleg hatályos 15/A. §-a a pénzmosás megelőzéséről és megakadályozásáról szóló, azóta hatályon kívül helyezett 2003. évi XV. törvény előírásainak megfelelően a takarékbetétekhez kapcsolódó, a pénzmosás szempontjából gyanús esetek kiszűrésére és kezelésére született.

A Tvr. 15/A. §-nak hatályon kívül helyezése többek között a pénzmosással kapcsolatos rendelkezések változása következtében vált szükségessé. Az új Pmt. hatályba lépését követően nem indokolt a külön törvényben történő szabályozás a pénzmosással kapcsolatos rendelkezések vonatkozásában. A Tvr. 15/A. §-ában szereplő, a Pmt.-re történő utalás nélkül is megállapítható, hogy a takarékbetétekhez fűződő tevékenység a Pmt. hatálya alá esik. A Pmt. hatálya alá tartozással, és a különös szabályok megszűntetésével egy olyan eljárás alakul ki, amely összhangban van a hatályos pénzmosás elleni rendelkezésekkel és a jövőben is alkalmas a pénzmosás szempontjából gyanús esetek kiszűrésére és kezelésére.

A 176. §-hoz

A törvény a biztosító egyesület által végezhető tevékenység feltételei, illetve az alapszabály tartalmi elemeinek a módosításához kapcsolódóan fogalmaz meg átmeneti rendelkezéseket.

A 177. §-hoz

A független biztosításközvetítők felelősségbiztosításának értékhatárára, illetve a vezető biztosításmatematikusok szakmai gyakorlatának követelményére vonatkozóan határozza meg az átmeneti szabályokat. A törvény rendez továbbá egy nem kívánatos szabályozási hiányosságot, amely a regiszter működésének a szempontjából határoz meg lényeges szabályokat. A meghatározott szakképesítéssel, vagy hatósági vizsgával nem rendelkező biztosításközvetítők vonatkozásában állapít meg átmeneti szabályokat, illetőleg az előírások nem teljesítéséből eredő következményeket határoz meg.

A 178. §-hoz

A törvény jogszabályi szinten rendezi a tőzsdei ügylet teljesítéséhez kapcsolódó kötelezettségvállalás folytatásával felhagyó elszámolóházi tevékenységet végző szervezet által teljesítés garanciavállalására megkötött szerződések átszállásának kérdését.

A 179. §-hoz

Jogharmonizációs záradék.