1994. évi XII. törvény indokolása

az életüktől és szabadságuktól politikai okból jogtalanul megfosztottak kárpótlásáról szóló 1992. évi XXXII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

Az életvitelszerűen külföldön lakó kárpótlásra jogosult a Kpt. III. jelenleg hatályos rendelkezései szerint kárpótlásként csak kárpótlási jegyre tarthat igényt, életjáradékban azonban nem részesülhet. Ennek folytán a külföldön élő magyar, vagy volt magyar állampolgárok elesnek a - némelyikük számára esetleg kielégítő - havi életjáradék igénylésének lehetőségétől, kárpótlási jegyüket pedig az esetek többségében - a kellő felhasználási ismeretek hiányában - annak névértéke alatt, igen kedvezőtlen vételáron értékesítik. Ezért a javaslat az életvitelszerűen külföldön lakó kárpótlásra jogosultak számára is lehetővé tenné, hogy kárpótlásként az életjáradék folyósítását válasszák. E lehetőség biztosítása természetesen nem sértheti a hazai devizagazdálkodási érdekeket, ezért a javaslat azt is előírja, hogy az ilyen, külföldön lakó kárpótlásra jogosult részére folyósított életjáradékot a jogosult - belföldi pénzintézetnél vezetett - forintszámlájára kell átutalni azzal, hogy ez az összeg külföldi pénznemre nem váltható át.

-----STARTING---POINT---VEGE---

A 2. §-hoz

A javaslat gondoskodik arról is, hogy mindazok a személyek, akik a jelnleg hatályos szabályok szerint kizárólag kárpótlási jegy formájában kaphattak és kaptak kárpótlást, a törvény hatálybalépésétől számított meghatározott időn belül a kárpótlási jegy helyett életjáradékot igényelhessenek, feltéve természetesen, hogy a már kézhez vett kárpótlási jegyet visszaszolgáltatják.