2013. évi CCXLII. törvény indokolása

a Városliget megújításáról és fejlesztéséről

-----STARTING---POINT---ALTALANOS--- 

А Városliget több mint 100 éve az idelátogatókat szolgáló kulturális és szabadidős tevékenységeknek országos jelentőségű helyszíne. A Városligetnek, mint az egykori ezredévi kiállítás és számos azt követő, kiemelkedően fontos, történeti értékű esemény színterének nemzeti emlékezetünkben is kitüntetett szerepe van, ezért a Városligetnek és intézményeinek méltó megőrzése, megújítása és a Liget történeti hagyományaihoz szervesen illeszkedő, egyben korszerű, világszínvonalon megvalósítandó fejlesztése kiemelt nemzeti cél és állami feladat. Ezt a célt szolgálja az új nemzeti közgyűjteményi épületegyüttest is magába foglaló Liget Budapest projekt megvalósítása, amelynek előfeltétele a jelenleg osztatlan állami és önkormányzati tulajdonban lévő Városligeti telekingatlan állami vagyonkezelésbe vétele, amely lehetőséget teremt a Városliget megújításának és fejlesztésének leginkább hatékony megvalósítására.

-----STARTING---POINT---RESZLETES---

Аz 1. §-hoz

А törvény kimondja, hogy a Városligeti ingatlanon tervezett beruházással érintett ingatlannak a magyar állam, Budapest Főváros Önkormányzata és a Budapest Főváros XIV. Kerület Zugló Önkormányzata tulajdonában lévő tulajdoni hányadán a tervezett beruházások megvalósítására alapított, 100%-os állami tulajdonban álló ingatlanfejlesztő társaság vagyonkezelői jogot szerez.

А Városligeti ingatlanon több közintézménynek is van az adott intézménynek helyet adó épületre kiterjedő, az ingatlan-nyilvántartásba bejegyzett vagyonkezelői joga, amelyeket a jelen törvénnyel biztosított vagyonkezelői jog nem érint (Műcsarnok, Széchenyi Fürdő és Műjégpálya), amiképpen nem érinti a Fővárosi Önkormányzat forgalomszervezési feladatkörét sem, az változatlanul fennmarad.

А vagyonkezelőt megillető jogok és kötelezettségek terjedelmét a nemzeti vagyonról szóló törvény határozza meg, amelyhez képest két, a városligeti beruházás sajátosságaiból fakadó eltérést biztosít a törvény: a közös tulajdonú telekingatlanon osztott tulajdon alapítását lehetővé téve biztosítja a kizárólag állami tulajdonú épületek építését, illetve lehetővé teszi a polgári jogi igényt megalapító tulajdonosi hozzájárulás adását a vagyonkezelő számára.

А vagyonkezelő cég felett az állam nevében tulajdonosi jogok gyakorlására a törvény a kulturális ügyekért felelős minisztert jelöli ki.

А 2. §-hoz

А törvény a nemzeti vagyonról szóló törvény speciális rendelkezéseitől való eltérést előírva a vagyonkezelői jog azonnali gyakorlását és ingatlan-nyilvántartásba történő bejegyzését biztosítja, illetve a beruházás során létesítendő, valamint átalakítandó épületek tekintetében biztosítja az állami beruházás útján az állam kizárólagos tulajdonszerzését, osztott tulajdonként.

А 3. §-hoz

А törvény a városligeti beruházás megvalósításakor építtetőként a magyar állam nevében és javára eljáró állami ingatlanfejlesztő cégnek az e minőségében ellátandó feladatait, és a megvalósított beruházás tulajdonjogi sorsát és elszámolását szabályozza.

А 4. §-hoz

А törvény a városligeti beruházás során megvalósított, állami tulajdonba kerülő építmények vagyonjogi védelmét biztosítja azáltal, hogy azokat nemzetgazdasági szempontból kiemelt jelentőségű nemzeti vagyonnak minősíti.

Аz 5-6. §-hoz

А törvény az állami beruházás folytán létrejövő önálló tulajdonú épületek számára biztosítja az alattuk fekvő, közös tulajdonú ingatlanokon a szükséges földhasználati jogot és szabályozza e földhasználati jog tartalmát és bejegyzésével kapcsolatos követelményeket, előírva, hogy a földhasználati jogot a vagyonkezelői jog megszűnte nem érinti.

А 7. §-hoz

А törvény a városligeti beruházás egyedi jellegére tekintettel biztosítja a településrendezési eszközök megalkotása során a beruházás érdekeinek elsődlegességét és megadja a szükséges felhatalmazást a vonatkozó építési szabályzat létrehozására hatáskörrel rendelkező illetékes önkormányzat számára a megfelelő szabályzat megalkotására.

А Városliget a főváros egyik legjelentősebb, összefüggő zöldterülete, mely a város központi belsejében fejt ki igen jelentős kondicionáló hatást, így mikroklimatikus és környezetvédelmi jelentősége felbecsülhetetlen. A Városliget zöldfelületeinek megőrzésére vonatkozó garanciákat a zöldterület területfelhasználási egység fenntartása biztosítja, ezért szükséges, hogy a zöldterületekre vonatkozó előírás érvényesüljön a területen.

А 8-13. §-hoz

А Városligeti építési szabályzattal kapcsolatos építési jogszabályi beágyazottság megteremtése érdekében az épített környezet alakításáról és védelméről szóló 1997. évi LXXVII. törvény módosítása indokolt.

-----STARTING---POINT---VEGE---

А 14. §-hoz

А törvény hatálybalépéséről rendelkezik.

А 15. §-hoz

А törvényben szabályozott nemzeti vagyon védelme érdekében a törvény az Alaptörvény felhatalmazása alapján meghatározott rendelkezéseit sarkalatosnak minősíti.

А 16. §-hoz

A Fővárosi Önkormányzat 2014. június 30-áig fogadja el a Városligeti építési szabályzatot.