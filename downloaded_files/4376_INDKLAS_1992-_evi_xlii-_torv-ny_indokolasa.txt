1992. évi XLII. törvény indokolása

az állami népességnyilvántartás működésének átmeneti szabályairól szóló 1991. évi LXXXVII. törvény módosításáról

-----STARTING---POINT---ALTALANOS---

Az Országgyűlés 1991. év december 21-ei ülésnapján azzal a feltétellel fogadtuk el az állami népességnyilvántartás működésének átmeneti szabályairól szóló törvényjavaslatot, hogy a népességnyilvántartás helyébe lépő új rendszert szabályozó törvény 1992. június 30-áig megalkotásra kerül.

E törvényjavaslatot a Kormány még az elmúlt évben beterjesztette, tárgyalása azonban csak a közelmúltban kezdődött meg. A törvény elfogadásának és érvényesülésének előfeltétele, hogy megalkotásra kerüljön a személyes adatok védelméről és a közérdekű adatok nyilvánosságáról szóló törvény.

A két törvényjavaslatról megkezdett általános vita arra enged következtetni, hogy azok alapos és körültekintő megvitatására és elfogadására - tekintetbe véve azt is, hogy az Országgyűlés tavaszi ülésszaka június 23-ig tart - a fenti határidőig nem fog sor kerülni.

Ezért az ún. átmeneti törvényt úgy javasoljuk módosítani, hogy az október 31-ig maradjon hatályban.

A konkrét határidő kitűzése garancia arra, hogy az Országgyűlés törvényalkotó terhe mellett is az általános vitáig eljutott törvényjavaslatot időben elfogadja.

Az új törvény elfogadása után ugyanakkor kellő időt kell biztosítani arra, hogy az állampolgárok és az érintett szervezetek megismerjék és felkészülhessenek annak alkalmazására.

-----STARTING---POINT---RESZLETES---
-----STARTING---POINT---VEGE---