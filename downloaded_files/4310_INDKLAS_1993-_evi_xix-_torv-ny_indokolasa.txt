1993. évi XIX. törvény indokolása

a szövetkezetekről szóló 1992. évi I. törvény hatálybalépéséről és az átmeneti szabályokról szóló 1992. évi II: törvény módosításáról

-----STARTING---POINT---ALTALANOS---

A módosítani kívánt ún. szövetkezeti átmeneti törvény 25. §-ának (4) bekezdése a települési önkormányzati tulajdonszerzését teszi lehetővé és a szövetkezet ingyenes és határidő nélküli használatába adott állami tulajdonú termőföldön, amelynek a kárpótlási törvény (a továbbiakban: Kpt.) szerint árverési értékesítése 1993. március 31. napjáig nem történt meg. E rendelkezés indoka az volt, hogy az említett időpontig a kárpótlás céljára kijelölt termőföldek árverése megtörténik és azt követően - a Kpt. végrehajtására kiadott 104/1991. (VIII. 3.) Korm. rendelet 25. §-ának (4) bekezdésében foglaltakkal összhangban - árverésre már nem kerül sor. Mára egyértelművé vált azonban, hogy ez a határidő nem tartható, a kárpótlási célú árverések jelentős hányadára csak az említett márciusi időpontot követően kerülhet sor, az árverési értékesítések lezárása pedig csak az év végével várható. A javaslat ennek megfelelően módosítja az önkormányzat tulajdonszerzése szempontjából releváns határidőt.

-----STARTING---POINT---RESZLETES---
-----STARTING---POINT---VEGE---