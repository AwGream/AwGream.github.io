1994. évi XCIII. törvény indokolása

a fogságfenyítés bírósági felülvizsgálatáról

INDOKOLÁS
-----STARTING---POINT---ALTALANOS--- 

Az emberi jogok és alapvető szabadságok védelméről szóló európai egyezmény és az ahhoz tartozó nyolc kiegészítő jegyzőkönyv (a továbbiakban: Egyezmény) 1992. november 5-én a Magyar Köztársaságra nézve hatályba lépett.

Az Egyezmény megerősítése azt a kötelezettséget rója a Magyar Köztársaság törvényhozására és jogalkalmazó szerveire, hogy gondoskodjanak a magyar jog és az Európai Emberi Jogi Bizottságnak és Bíróságnak az Egyezmény rendelkezéseit alkalmazó és értelmező gyakorlatának összhangjáról.

A fegyveres erőknél hadkötelezettség alapján szolgálatot teljesítő, rendfokozat nélküli és tisztes rendfokozatú katonával szemben alkalmazható fogságfenyítés bírósági felülvizsgálatának bevezetését az Egyezmény 5. és 6. cikkében foglaltak indokolják. A fegyelmi eljárás ugyanis - figyelemmel a szabadságelvonást tartalmazó szankcióra - a strasbourgi gyakorlat szerint olyan eljárásnak minősül, amelynek következtében "büntetőjogi vádak megalapozottságáról" döntenek. Az ilyen eljárás pedig legalábbis bírósági felülvizsgálatot kíván.

A megfenyített kérelme alapján a bíróság tárgyaláson érdemben bírálja el az ügyet. A kérelem a fenyítés végrehajtására halasztó hatályú.

A Javaslat az eljárási határidőket az Egyezmény 6. cikkére is figyelemmel, a lehető legrövidebb tartamban határozza meg. A bíróság a fenyítést kiszabó parancsot érdemben meg is változtathatja, de a jogkövetkezményt nem súlyosíthatja.

A Javaslat egyúttal hatályon kívül helyezi az 1971. évi 10. számú törvényerejű rendeletnek a fogságfenyítésre vonatkozó szabályait. Ezzel megszünteti a hivatásos állománnyal szemben a fogságfenyítés kiszabásának lehetőségét.

-----STARTING---POINT---RESZLETES---

-----STARTING---POINT---VEGE---