1995. évi XIV. törvény

a kárpótlási jegyek életjáradékra váltásáról szóló 1992. évi XXXI. törvény módosításáról

A kárpótlási jegyek életjáradékra váltásáról szóló 1992. évi XXXI. törvény (a továbbiakban: Tv.) módosítására az Országgyűlés a következő törvényt alkotja:

1. § A Tv. 1. §-ának a) pontja helyébe a következő rendelkezés lép:

[Az e törvény szerinti életjáradék az őt saját jogon megillető kárpótlási jegy ellenében annak a kárpótlásra jogosultnak (a továbbiakban: jogosult) folyósítható, aki 1991. december 31-én]

„a) 60. életévét betöltötte vagy”

2. § A Tv. 2. §-ának (3) bekezdése helyébe a következő rendelkezés lép:

„(3) Az életjáradék az 1. § b) pontja szerinti esetben a férfi jogosultat 12, a női jogosultat 15 éven át megillető szolgáltatás, amelynek havi mértéke a törvény melléklete szerinti táblázatban a 60. életévhez tartozó életjáradék összegével azonos.”

3. § A Tv. 6. §-ának (2) bekezdése helyébe a következő rendelkezés lép:

„(2) Az Állami Vagyonügynökség a privatizációs bevételeiből köteles a jogosultak részére folyósítandó életjáradék összegét, valamint az életjáradék megállapításával és folyósításával kapcsolatban felmerült tényleges költségeket az ONYF-nek havonta - külön megállapodás szerint - átutalni. Amennyiben a privatizációs bevételekből fedezet nem áll rendelkezésre, a havi átutalásokat a központi költségvetés biztosítja.”

4. § A Tv. melléklete helyébe e törvény melléklete lép.

-----STARTING---POINT---VEGE---

5. § (1) Ez a törvény a kihirdetését követő hónap első napján lép hatályba, rendelkezéseit a folyamatban lévő ügyekben is alkalmazni kell.

(2) E törvény hatálybalépésével egyidejűleg

a) a Tv. 3. §-ának (1) bekezdésében a „társadalombiztosítási igazgatóságnál” szövegrész helyébe a „nyugdíjbiztosítási igazgatóságnál, kirendeltségénél” szövegrész 4. §-ának (2) bekezdésében az „OTF” szövegrész helyébe az „Országos Nyugdíjbiztosítási Főigazgatóság (a továbbiakban: ONYF)” szövegrész, 5. §-ának (2) bekezdésében, 6. §-ában, 7. §-ának (2) bekezdésében az „OTF” szövegrész helyébe az „ONYF” szövegrész, 6. §-ának (5) bekezdésében a „Társadalombiztosítási Alapot” szövegrész helyébe a „Nyugdíjbiztosítási Alapot” szövegrész lép,

b) a Tv. 6. §-ának (3) bekezdése, továbbá a Magyar Köztársaság 1993. évi költségvetéséről szóló 1992. évi LXXX. törvény 54. §-a, valamint a Magyar Köztársaság 1994. évi költségvetéséről szóló 1993. évi CXI. törvény 53. §-a hatályát veszti.

(3) 1995. december 31. napjáig bejelentheti az életjáradék folyósítására irányuló igényét az a jogosult is:

a) aki kárpótlási jegyének életjáradékra váltására e törvény rendelkezései szerint válik jogosulttá,

b) akire nézve a Tv. 3. §-ának (1) bekezdése szerinti határidő egyébként lejárt, továbbá

c) akinek az életjáradék folyósítására irányuló igényét a törvény hatálybalépése előtt a jogosultság hiánya, illetve a határidő elmulasztása miatt jogerősen elutasították.

(4) Az a jogosult, aki a Tv. 5. §-ának (2) bekezdésében előírt határidőt elmulasztotta, 1995. december 31-ig ismételten benyújthatja az életjáradék folyósítása iránti igényét.

(5) Azt a jogosultat, aki e törvény hatálybalépésekor a Tv. 1. §-ának b) pontja alapján életjáradékban részesül és 1991. december 31. napján a 60. életévét betöltötte, a Tv. 2. §-ának (2) bekezdése szerint számított életjáradék illeti meg, ha az számára kedvezőbb.

(6) A már életjáradékban részesülő jogosult esetében az életjáradék havi összegét e törvény rendelkezéseinek megfelelően a nyugdíjfolyósító szerv hivatalból átszámítja.

Melléklet az 1995. évi XIV. törvényhez

[Melléklet az 1992. évi XXXI. törvényhez]

Az életjáradék havi összege 100 000 Ft címletértékű kárpótlási jegy esetén (forintban)

A táblázatban lévő életjáradéki összegek tartalmazzák a kárpótlási jegyeknek az 1991. évi XXV. törvény 5. §-ának (3) bekezdése szerinti kamatozási idejének lejártáig járó kamatát, valamint az 1992. évi LXXX. törvény 54. §-a szerint kiszámított 6%-os és az 1993. évi CXI. törvény 53. §-a szerint kiszámított 18%-os emelést.

A 100 000 Ft-tól eltérő címletértékű kárpótlási jegy átruházása esetén a járadék összege arányosan változik.

 

 

 

 Életkor (év)

 Férfi

 Nő

 

 

 

 60

 1 430

 1 139

 61

 1 497

 1 194

 62

 1 566

 1 255

 63

 1 643

 1 322

 64

 1 727

 1 393

 65

 1 820

 1 471

 66

 1 921

 1 556

 67

 2 027

 1 648

 68

 2 144

 1 749

 69

 2 269

 1 859

 70

 2 454

 1 979

 71

 2 550

 2 111

 72

 2 701

 2 248

 73

 2 866

 2 398

 74

 3 048

 2 567

 75

 3 252

 2 754

 76

 3 476

 2 965

 77

 3 728

 3 202

 78

 4 005

 3 466

 79

 4 317

 3 763

 80

 4 661

 4 099

 81

 5 047

 4 476

 82

 5 479

 4 903

 83

 5 961

 5 387

 84

 6 502

 5 934

 85

 7 107

 6 551

 86

 7 781

 7 253

 87

 8 536

 8 047

 88

 9 379

 8 947

 89

 10 321

 9 962

 90

 11 367

 11 105

 91

 12 511

 12 377

 92

 13 765

 13 797

 93

 15 257

 15 373

 94

 16 920

 17 138

 95

 18 383

 18 922

 96

 20 227

 20 722

 97

 22 213

 22 662

 98

 24 363

 24 753

 99

 26 699

 27 016

 100

 29 236

 29 468

 101

 32 005

 32 132