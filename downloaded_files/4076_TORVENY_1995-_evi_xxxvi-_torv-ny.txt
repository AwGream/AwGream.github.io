1995. évi XXXVI. törvény

a gazdasági és tudományos-műszaki együttműködési kapcsolatokból származó polgári jogi jogviták választottbírósági elbírálásáról szóló egyezmény kihirdetéséről szóló 1973. évi 23. törvényerejű rendelet hatályon kívül helyezéséről

Az Országgyűlés az alkotmányos jogok teljes körű érvényesülésének biztosítása érdekében a következő törvényt alkotja:

1. § A Magyar Köztársaság Országgyűlése, a gazdasági és tudományos-műszaki együttműködési kapcsolatokból származó polgári jogi jogviták választottbírósági elbírálásáról szóló, Moszkvában, 1972. május 26-án létrejött - a magyar fél felmondása következtében, a Magyar Köztársaság vonatkozásában 1994. október 20-án hatályát vesztett - egyezmény (a továbbiakban: egyezmény) kihirdetéséről szóló 1973. évi 23. törvényerejű rendeletet e törvénnyel hatályon kívül helyezi.

2. § Az egyezmény rendelkezéseit a tárgyi hatálya alá tartozó, 1994. október 20-ig megkötött szerződésekből származó polgári jogi jogviták elbírálására továbbra is alkalmazni kell.

3. § Ez a törvény a kihirdetését követő 8. napon lép hatályba.