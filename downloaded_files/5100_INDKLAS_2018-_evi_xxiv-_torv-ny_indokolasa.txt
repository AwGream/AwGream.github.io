2018. évi XXIV. törvény indokolása

a Magyar Köztársaság Kormánya és a Kazak Köztársaság Kormánya között a diplomata és szolgálati útlevéllel rendelkező állampolgáraik kölcsönös vízummentességéről szóló megállapodás, valamint az annak módosításáról szóló Budapesten, 2018. február 28-án aláírt jegyzőkönyv kihirdetéséről

-----STARTING---POINT---ALTALANOS---

Általános indokolás

A Magyar Köztársaság Kormánya és a Kazak Köztársaság Kormánya között a diplomata és szolgálati útlevéllel rendelkező állampolgáraik kölcsönös vízummentességéről szóló Megállapodás alapján a diplomata és szolgálati útlevéllel rendelkező magyar és kazah állampolgárok 30 napig vízummentesen tartózkodhatnak a másik állam területén.

A két állam vezetői egyetértettek abban, hogy a két ország közötti kapcsolatok erősítése céljából indokolt lenne a diplomata és szolgálati útlevelek birtokosainak eddigi 30 napos vízummentes tartózkodási jogának bármely 180 napon belüli 90 napra történő emelése.

Jelen törvény célja tehát Magyarország Kormánya és a Kazah Köztársaság Kormánya között a Magyar Köztársaság Kormánya és a Kazak Köztársaság Kormánya között a diplomata és szolgálati útlevéllel rendelkező állampolgáraik kölcsönös vízummentességéről szóló 1996. október 7-én aláírt megállapodást módosító Jegyzőkönyv (továbbiakban: Jegyzőkönyv) kötelező hatályának elismerésére való felhatalmazás megadása, és egyúttal a Magyar Köztársaság Kormánya és a Kazak Köztársaság Kormánya között a diplomata és szolgálati útlevéllel rendelkező állampolgáraik kölcsönös vízummentességéről szóló megállapodás (a továbbiakban: Megállapodás) kihirdetéséről szóló 236/1996. (XII. 26.) Korm. rendelet [a továbbiakban: 236/1996. (XII. 26.) Korm. rendelet] hatályon kívül helyezése, és a Megállapodás és a Jegyzőkönyv szövegének egységes szerkezetben történő közzétételére való felhatalmazás kérése.

A Jegyzőkönyv szövegének végleges megállapításához szükséges felhatalmazást a Magyarország Kormánya és a Kazah Köztársaság Kormánya között a Magyar Köztársaság Kormánya és a Kazah Köztársaság Kormánya között a diplomata és szolgálati útlevéllel rendelkező állampolgáraik vízummentességéről szóló Megállapodást módosító Jegyzőkönyv szövegének végleges megállapítására adott felhatalmazásról szóló 47/2014. (V. 30.) ME határozat biztosította.

A Jegyzőkönyvet 2018. február 28-án írta alá Szijjártó Péter külgazdasági és külügyminiszter Budapesten.

Érvényes ilyen típusú útlevéllel rendelkező magyar, illetve kazah állampolgárok 180 napos időszakonként 90 napot meg nem haladó időtartamra vízum nélkül utazhatnak be a másik Fél területére, illetve tartózkodásra jogosító engedély nélkül tartózkodhatnak ott.

Ugyanakkor az egyik Félnek a másik Fél területén működő diplomáciai vagy konzuli képviseletein szolgálatot teljesítő azon állampolgárok, akik érvényes diplomata-útlevéllel rendelkeznek, valamint ezen személyekkel közös háztartásban élő családtagjaik előzetesen kiállított vízum birtokában léphetnek a másik szerződő Fél államának területére.

A Jegyzőkönyv a nemzetközi szerződésekkel kapcsolatos eljárásról szóló 2005. évi L. törvény (a továbbiakban: Nsztv.) alapján nemzetközi szerződésnek minősül, ezért kötelező hatályának elismerésére az Nsztv. rendelkezéseit kell alkalmazni.

-----STARTING---POINT---RESZLETES---

Részletes indokolás

Az 1. §-hoz

Az Nsztv. 12/A. § (1) bekezdésében foglaltaknak megfelelően, ha a kormányrendeletben kihirdetett nemzetközi szerződést módosító nemzetközi szerződés az Országgyűlés feladat- és hatáskörébe tartozik, a nemzetközi szerződés módosításának törvényben történő kihirdetése mellett a nemzetközi szerződést is törvényben újra ki kell hirdetni, és rendelkezni kell a kihirdető kormányrendelet hatályon kívül helyezéséről. A törvény e szakasza rögzíti a 236/1996. (XII. 26.) Korm. rendelettel kihirdetett, a Magyar Köztársaság Kormánya és a Kazak Köztársaság Kormánya között a diplomata és szolgálati útlevéllel rendelkező állampolgáraik kölcsönös vízummentességéről szóló megállapodás törvényben történő kihirdetését.

A 2. §-hoz

Az Nsztv. 12/A. § (1) bekezdésének megfelelően a törvény e szakasza rögzíti a Megállapodás hiteles magyar nyelvű szövegét.

A 3. §-hoz

A Jegyzőkönyvet az Nsztv. 9. §-a értelmében törvénnyel szükséges kihirdetni.

A 4. §-hoz

Az Nsztv. 10. § (1) bekezdés b) pontjában, illetve a (2) bekezdésében foglaltaknak megfelelően, a törvény e szakasza rögzíti a belső jogba transzformált Jegyzőkönyv hiteles magyar és orosz nyelvű szövegét. A Jegyzőkönyv leglényegesebb pontjait az alábbiakban foglaljuk össze:

Érvényes ilyen típusú útlevéllel rendelkező magyar, illetve kazah állampolgárok 180 napos időszakonként 90 napot meg nem haladó időtartamra vízum nélkül utazhatnak be a másik Fél területére, illetve tartózkodásra jogosító engedély nélkül tartózkodhatnak ott.

Ugyanakkor az egyik Félnek a másik Fél területén működő diplomáciai vagy konzuli képviseletein szolgálatot teljesítő azon állampolgárok, akik érvényes diplomata-útlevéllel rendelkeznek, valamint ezen személyekkel közös háztartásban élő családtagjaik előzetesen kiállított vízum birtokában léphetnek a másik szerződő Fél államának területére.

Az említett személyek az akkreditációjukat követőn vízum nélkül tartózkodhatnak a másik Fél államának a területén a megbízatásuk időtartama alatt.

A Jegyzőkönyv rendelkezései nem mentesítik a személyi hatálya alá tartozó állampolgárokat azon kötelezettség alól, hogy ott tartózkodásuk ideje alatt a másik Fél államának a beutazásra, tartózkodásra, munkavállalásra és jövedelemszerző tevékenység folytatására vonatkozó hatályos jogszabályait betartsák.

A Jegyzőkönyv biztosítja a Szerződő Felek azon jogát, hogy a beutazási vagy tartózkodási engedélyt megtagadják azon személyektől, akiknek a jelenléte közrendi, közbiztonsági vagy közegészségügyi okból nem kívánatos. A Megállapodás alkalmazását bármelyik Fél közrendi, közbiztonsági vagy közegészségügyi okból részben vagy egészben ideiglenesen felfüggesztheti. A felfüggesztés megkezdéséről és annak feloldásáról diplomáciai úton értesíteni kell a másik Szerződő Felet.

A Szerződő Felek a Jegyzőkönyv végrehajtása során felmerülő vitáikat és nézeteltéréseiket konzultációk útján rendezik, harmadik állam vagy nemzetközi törvényszék bevonása nélkül.

Az 5. §-hoz

Az Nsztv. 10. § (1) bekezdés c) pontjában foglaltaknak megfelelően e szakasz rögzíti a törvény hatálybelépésének időpontját. A Jegyzőkönyv 3. cikke szerint a Jegyzőkönyv a Megállapodás elválaszthatatlan részét képezi, és a Megállapodás 7. Cikkében foglalt eljárásrend szerint lép hatályba. A Megállapodás 7. Cikk (1) bekezdése alapján a Megállapodás az aláírását követő harmincadik napon lép hatályba. Figyelemmel arra, hogy a Jegyzőkönyv 2018. február 28-án került aláírásra, a Jegyzőkönyv hatálybalépésének napja 2018. március 28.

A 6-8. §-hoz

Megnevezi a törvény hatálybalépésével hatályon kívül helyezendő kormányrendeletet, és megnevezi a törvény végrehajtásáért felelős minisztert. Tartalmazza továbbá a Megállapodás és a Jegyzőkönyv szövegének egységes szerkezetben történő közzétételére való felhatalmazás megkérését.