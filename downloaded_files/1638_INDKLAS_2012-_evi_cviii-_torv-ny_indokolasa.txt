2012. évi CVIII. törvény indokolása

a szőlőtermesztésről és a borgazdálkodásról szóló 2004. évi XVIII. törvény módosításáról

-----STARTING---POINT---ALTALANOS--- 

A szőlőtermesztésről és a borgazdálkodásról szóló 2004. évi XVIII. törvény módosítását több tényező is indokolja.

A módosítás egyik indoka a vállalkozói adminisztratív költségek csökkentésére irányuló, Egyszerű Állam című középtávú kormányzati programról szóló 1405/2011. (XI. 25.) Korm. határozatban foglalt feladatok végrehajtásával függ össze. A Korm. határozat 1. melléklet 43. pontja szerint borászati intézkedéscsomag keretében a termékpálya szabályozórendszerének egyszerűsítésére és ésszerűsítésére, a versenyhátrányt okozó rendelkezések felülvizsgálatára a Vidékfejlesztési Minisztériumnak javaslatokat kell kidolgozni.

A törvény módosításának másik indoka a Magyary Program Egyszerűsítési Programjának elfogadásáról szóló 1304/2011. (IX. 2.) Korm. határozat 1. melléklet 83. pontjában meghatározott, a borágazattal összefüggő szabályozás felülvizsgálata. Ennek keretében a borszőlőültetvények telepítésével és kivágásával, valamint az ezzel összefüggő telepítési jogok kezelésével kapcsolatos egyszerűsítések. Ennek bevezetése számos jogszabály módosítását teszi szükségessé. A feladatátadás, valamit az ehhez kapcsolódó valamennyi jogszabályi módosítás alapos szakmai előkészítése időt vesz igénybe. Ezért szükséges, hogy az ezzel kapcsolatos rendelkezések hatályba lépése 2013. augusztus 1-jén történjen meg. A jogszabály kihirdetése és hatálybalépése közötti időszak elegendő felkészülési időt biztosít a felkészülésre.

A törvénymódosítás harmadik indoka a törvény legutóbbi módosítása óta eltelt idő során szükségessé vált technikai és érdemi módosítások szükségessége.

-----STARTING---POINT---RESZLETES---

Az 1. §-hoz

A borvidék fogalmát azért szükséges módosítani, mert az új európai uniós eredetvédelmi szabályozás, valamint az ezt átültető tagállami szabályozás alapján a termőterület fogalma megváltozott. Az eredetvédelemmel rendelkező borászati termékek termőterületébe a települések borszőlő termőhelyi kataszteri osztályába tartozó területek tartoznak. Ezért a borvidékbe sorolás esetén sem szükséges a minimálisan kataszterbe vont terület követelményét fenntartani. A termékleírás benyújtói az új eredetvédelmi szabályozás alapján maguk kezdeményezhetik a termőhely bővítését vagy szűkítését. A borvidék jelenleg hatályos fogalmának megtartása azért nem indokolt, mert a termőhelyi határok meghatározásához nem a településen borszőlő termőhelyi kataszterbe sorolt területek nagysága alapozza meg a szakmai indokoltságot.

A borászati termék fogalmának a módosítása technikai módosítás, az európai uniós jogszabály számának változása miatt szükséges.

A törvény fogalom meghatározásai közé szükséges felvenni a gazdasági akta, és a telepítési jog fogalmát. Erre azért van szükség, mert a gazdasági aktára és a telepítési jogra vonatkozóan a módosítás szabályozást tartalmaz.

A 2. §-hoz

A Magyary Program keretében merült fel a szőlőültetvények telepítési, kivágási engedélyezésének és a telepítési jogok vezetésének egyszerűsítési kérdése. Ennek alapján az engedélyező hatóság a Mezőgazdasági és Vidékfejlesztési Hivatal helyett a hegybíró legyen. Ehhez szükséges a hegybíróknak a hegyközségekről szóló 1994. évi CII. törvény alapján történő választhatóságát megszűntetni.

A 3-4. §-hoz

Az európai uniós jogszabályok alapján a hegybíróknak az ültetvénykataszternél jóval bővebb adattartalmú és más jellegű nyilvántartást kell vezetniük. Ez a gazdasági akta. A jelenleg hatályos törvényben megfogalmazott ültetvénykataszter része a gazdasági aktának. A változást a bortörvényben is szükséges követni. A részletszabályokat azonban a szőlészeti és a borászati adatszolgáltatás, valamint a származási bizonyítványok kiadásának rendjéről, továbbá a borászati termékek előállításáról, forgalomba hozataláról és jelöléséről szóló 127/2009. (IX. 29.) FVM rendelet kimerítően tartalmazza, ezért a törvényből ezek kikerültek. Itt szükséges rendezni az ISZBIR teljes körű használatához szükséges jogszabályi hátteret is.

A nem művelt ültetvények helyzetének rendezésére a jelenleginél pontosabb és egyértelmű szabályokat szükséges kidolgozni. Szükséges rendezni, hogy a kivágás után az újratelepítési jog az ország számára ne vesszen el.

Az 5. §-hoz

Az európai uniós jogszabály számának változása miatti technikai módosításon túl az eredetvédelemre vonatkozó átmeneti időszakot követően szükségessé vált a szöveg újrarendezése, illetve a termékleírások módosításához kapcsolódó intézkedések szabályozása.

A 6. §-hoz

A borpárlat készítésére az európai uniós jog megengedi a borseprő centrifugálását vagy préselését. Amennyiben ezt Magyarország is megengedi, abban az esetben ezt ellenőrzötten meg lehet tenni. A borseprő ilyen irányú felhasználása a melléktermék lepárlásra szánt támogatási keretet csökkentheti, hiszen a borpárlat piacosabb termék, így a borseprő nem a támogatott lepárlásban fog megjelenni.

A 7. §-hoz

Technikai jellegű módosítást tartalmaz.

A 8. §-hoz

Technikai jellegű módosítást tartalmaz, arra vonatkozóan, hogy pl. a szőlő kivitelére a borászati hatóságnak ne kelljen hatósági vizsgálatot végezni.

A 9. §-hoz

Pontosítás arra vonatkozóan, hogy a forgalomba hozatali engedéllyel rendelkező borokat a Nemzeti Élelmiszerlánc-biztonsági Hivatal ne vizsgálja tételesen. Erre vonatkozóan ugyanis már van vizsgálati eredménye, a forgalomba hozatali engedély. Ezzel is csökkenthetők az adminisztrációs terhek.

A 10-11. §-hoz

A 2. §-nál elmondottak alapján pontosítást tartalmaz, mivel az engedélyező hatóság a Mezőgazdasági és Vidékfejlesztési Hivatal helyett a hegybíró lesz.

A 12. §-hoz

Az európai uniós jogszabály számának változása miatti technikai módosítás.

A 13. §-hoz

Technikai jellegű módosítást tartalmaz.

A 14. §-hoz

A szankciók esetében a törvény pontosítást tartalmaz, arra vonatkozóan, hogy a mulasztási bírságot a hatóság abban az esetben is alkalmazhassa, ha a bejelentés valótlan adattartalmú.

A 15. §-hoz

A törvény módosítása miatt szükséges a felhatalmazó rendelkezések pontosítása.

A 16. §-hoz

Az európai uniós jogszabály számának változása miatti technikai módosítás.

A 17. §-hoz

Technikai jellegű módosítást tartalmaz.

A 18. §-hoz

A Szőlőfajta Használati Bizottság megszűnik. Az új fajtahasználatra vonatkozó uniós szabályok alapján módosított hazai szabályok alapján már nincs szükség a bizottság tevékenységére, új szőlőfajták besorolása egyszerűbb eljárást követve is megoldható.

-----STARTING---POINT---VEGE---

A 19. §-hoz

A szőlőültetvények telepítési, kivágási engedélyezésének és a telepítési jogok vezetésének egyszerűsítéssel összefüggő feladatátadás számos jogszabály módosítását teszi szükségessé. A feladatátadás, valamit az ehhez kapcsolódó valamennyi jogszabályi módosítás alapos szakmai előkészítése időt vesz igénybe. Ezért az ezzel kapcsolatos bortörvényi rendelkezések hatálybalépése 2013. augusztus 1-je. A jogszabály kihirdetése és hatálybalépése közötti időszak elegendő felkészülési időt biztosít.

A 20. §-hoz

Az európai uniós jog változása miatt szövegpontosítást tartalmaz.