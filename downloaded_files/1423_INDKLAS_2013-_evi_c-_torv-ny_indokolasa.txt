2013. évi C. törvény indokolása

a nemzeti köznevelésről szóló 2011. évi CXC. törvénynek az óvodák működőképességének megőrzése és a gyermekek védelmében szükséges módosításáról

-----STARTING---POINT---ALTALANOS--- 

Az Országgyűlés a köznevelési törvény elfogadásával 2011 végén ugyan viszonylag hosszú, a 2014/2015-ös nevelési év elejéig terjedő, ám a hazai óvodai ellátás tényleges helyzetére tekintettel még így is irreális felkészülési idővel vezette be a hároméves kortól kötelező óvodai nevelést. A törvényjavaslatot előterjesztő kormány annak idején maga javasolta a férőhelyhelyzet ismeretében, hogy az intézkedést ellensúlyozza az, hogy bizonyos feltételekkel családi napköziben is legyen teljesíthető az óvodáztatási kötelezettség. Ezt a könnyítést azonban azzal az indokolással emelték ki a törvényjavaslatból, hogy ha a családi napközi a szociális ellátórendszer része, nem helyettesítheti az óvodai ellátást. Nagy a kockázata annak, hogy finanszírozási és szakmai feltételek hiányában tömegesen választják a fenntartók ezt a lehetőséget, s így pont azok a gyerekek nem részesülnek a szükséges fejlesztésben, akiknek arra a legnagyobb szükségük lenne A családi napközik ingyenessége sem garantált, tapasztalatok szerint a térítési díj összege a rászorulók esetében megfizethetetlen.

-----STARTING---POINT---RESZLETES---

Az 1. §-hoz

A rendelkezés szerint a 3-5 éves gyermekek esetében az óvodába járási kötelezettség családi napköziben is teljesíthető, ha a családi napköziben a szolgáltatást nyújtó személy rendelkezik az óvodapedagógus munkakör betöltéséhez előírt szakképzettséggel és munkája során figyelembe veszi az óvodai nevelés országos alapprogramjában foglalt követelményeket.

-----STARTING---POINT---VEGE---

A 2. §-hoz

Hatálybaléptető rendelkezés.