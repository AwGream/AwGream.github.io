2015. évi CCXIX. törvény indokolása

a választójoggal nem rendelkező személyek nyilvántartásával kapcsolatos egyes törvények módosításáról

-----STARTING---POINT---ALTALANOS--- 

A választójog fennállásának vagy az abból való kizárásnak a megállapítása a választójoggal nem rendelkező polgárok nyilvántartása alapján történik. Ezért kiemelkedő fontosságú, hogy ez a nyilvántartás naprakészen és pontosan tartalmazza a választójogból kizárt vagy fogva tartásuk miatt passzív választójoggal nem rendelkező személyek adatait.

A választójoggal nem rendelkező polgárok nyilvántartása egyrészt a gondnokoltak nyilvántartásából, másrészt a bűnügyi nyilvántartásból építkezik.

A törvény célja, hogy az egyes nyilvántartások közötti kommunikációt hatékonnyá tegye, továbbá a gondnokoltak nyilvántartásában jelenleg meglévő hibákat, hiányosságokat megszüntesse.

-----STARTING---POINT---RESZLETES---

Az 1., a 3., a 4. és a 10-16. §-hoz

A törvény a gondnokoltak nyilvántartását vezető Országos Bírósági Hivatal (a továbbiakban: OBH) számára lehetővé teszi a gondnokoltak nyilvántartásának és az előzetes jognyilatkozatok nyilvántartásának vezetéséhez szükséges feladatai ellátásának céljából a személyi azonosító kezelését, továbbá felhasználását a személyiadat- és lakcímnyilvántartásba való bekérdezés és az onnan - automatikus adattovábbítás útján végzett - adatfrissítés, valamint a választójoggal nem rendelkező polgárok nyilvántartása számára teljesített adattovábbítás során. Ezzel biztosítható az adatszolgáltatások pontossága.

A 2. §-hoz

A törvény megteremti az összhangot a választási szervek feladat- és hatáskörét megállapító jogszabályokkal.

Az 5. §-hoz

A törvény a személyazonosító jel helyébe lépő azonosítási módokról és az azonosító kódok használatáról szóló 1996. évi XX. törvényben is átvezeti az OBH-t és az Nemzeti Választási Irodát (a továbbiakban: NVI) a személyi azonosító használatára feljogosító rendelkezést.

A 6-9. §-hoz

A választójoggal nem rendelkező polgárok nyilvántartásában szereplő adatok frissítése érdekében az NVI nem közvetlen hozzáféréssel, hanem automatikus adattovábbítás útján kapja meg a bűnügyi nyilvántartásból a szükséges adatokat.

A bűnügyi nyilvántartásból az érintett személyi adatai mellett csak a választójog fenn nem állására vonatkozó adat adható át a választójoggal nem rendelkező polgárok nyilvántartása számára.

A 17. és a 19. §-hoz

A törvény a választási eljárásról szóló törvényben is átvezeti az automatikus adattovábbítás előírását, ugyanakkor meghatározza a választójoggal nem rendelkező polgárok nyilvántartásának adattartalmát.

A 18. §-hoz

A törvény megszünteti a Nemzeti Választási Bizottság választott és megbízott tagjai közötti megkülönböztetést a tiszteletdíj tekintetében.

-----STARTING---POINT---VEGE---

A 20. §-hoz

Hatályba léptető rendelkezéseket tartalmaz.

A 21. §-hoz

Sarkalatossági rendelkezéseket tartalmaz.