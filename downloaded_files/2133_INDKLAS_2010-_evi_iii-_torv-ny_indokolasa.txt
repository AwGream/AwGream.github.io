2010. évi III. törvény indokolása

a mezőgazdasági, agrár-vidékfejlesztési, valamint halászati támogatásokhoz és egyéb intézkedésekhez kapcsolódó eljárás egyes kérdéseiről szóló 2007. évi XVII. törvény módosításáról

-----STARTING---POINT---ALTALANOS--- 

Magyarország a közösségi jogszabályokban előírt rendnek megfelelően előzetesen bejelentette az Európai Unió Bizottságának, hogy 2010-ben egyes kiemelt válságágazatok (tej, zöldség-gyümölcs, dohány) esetében élni kíván a 73/2009/EK tanácsi rendelet 68-69. cikkeiben foglaltak szerinti különleges támogatási lehetőséggel. A válságágazatként kezelt termékkör bővítése - részben a közösségi pénzügyi keretek, részben egyéb közösségi jogi szabályok figyelembe vétele mellett a későbbiekben indokolttá válhat (pl. hízott bika).

-----STARTING---POINT---RESZLETES---

Az 1. §-hoz

Miután a közösségi jogi szabályok értelmében termeléshez kötött támogatás nem, vagy csak szűk körben nyújtható még az előzőekben foglalt különleges eszköz alkalmazása esetén is, előzetes elképzelések szerint Magyarország mind a dohány, mind pedig a zöldég-gyümölcs ágazatban olyan szerkezetátalakítási programot kíván elindítani, amely a munkavállalók foglalkoztatására koncentrál.

Figyelemmel arra, hogy a vonatkozó közösségi jogszabályok értelmében e nemzeti programnak önállónak kell lennie, így nem teljesítés esetén a szankciórendszer sem épülhet a közösségi forrásból nyújtott támogatás visszatartására, ezért vált szükségessé egy, a program megvalósítását segítő önálló szankciórendszer kialakítása.

-----STARTING---POINT---VEGE---

A 2. §-hoz

A törvény 2010. február 22-én lép hatályba.