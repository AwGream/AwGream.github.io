1992. évi LXXXVI. törvény indokolása

a magyar köztársaság 1992. évi költségvetéséről és az államháztartás vitelének 1992. évi szabályairól

Az Országgyűlés a Magyar Televízió 1 milliárd forint zárolt költségvetési támogatásának rendezéséről határozatot fogad el. Ennek értelmében az 1 milliárd forint megszűnik zárolt támogatás lenni, és meghatározott kiadások teljesítésére fordítható. Miután az Országgyűlés a költségvetési törvényben magának tartotta fenn a jogot ezen előirányzat megváltoztatására, a zárolás feloldása formailag is igényli a költségvetési törvény 1. számú mellékletében rögzített kiadási előirányzatok módosítását. Az előirányzat módosítás tekintetbe veszi, hogy a köztartozások a béralap és a társadalombiztosítási járulék előirányzatánál nem igényelnek módosítást. A javaslat - az évzárásra is tekintettel - intézkedik arról, hogy a pénzügyminiszter legkésőbb február 28-áig utalja ki a Magyar Televízió részére a 889,6 millió forint összegű költségvetési támogatást, illetve a fennmaradó összeget letéti számlára helyezze el.