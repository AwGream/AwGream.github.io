2021. évi XV. törvény végső előterjesztői indokolása

a Jövő Nemzedék Földje Alapítványról, a Jövő Nemzedék Földje Alapítvány részére történő vagyonjuttatásról és az ezzel összefüggésben egyes törvények módosításáról

-----STARTING---POINT---ALTALANOS--- 

Az Alaptörvény P) cikkének (1) bekezdése előírja, hogy Magyarország természeti kincsei - elsősorban is a termőföld, az erdők és a vízkészlet -, a biológiai sokféleség - különös tekintettel a honos növény- és állatfajokra -, a nemzeti és helyi hagyományok, illetve kulturális értékek mindannyiunk közös örökségét képezik, amelyek védelme, gyarapítása és a jövő nemzedékek számára való átörökítése az állam és minden magyar kötelessége.

Ugyanezen cikk (2) bekezdése szerint „a termőföld és az erdők tulajdonjogának megszerzése, valamint hasznosítása (1) bekezdés szerinti célok eléréséhez szükséges korlátait és feltételeit, valamint az integrált mezőgazdasági termelésszervezésre és a családi gazdaságokra, továbbá más mezőgazdasági üzemekre vonatkozó szabályokat sarkalatos törvény határozza meg.”

Jogrendünknek azonban ma csupán a termőföld megszerzése tekintetében részei olyan korlátozások és feltételek, amelyek ezt az alaptörvényi célt biztosítani képesek. (Ilyen rendelkezés, hogy a termőföld feletti tulajdonszerzés korlátozott: főszabályként csak természetes személyek szerezhetnek termőföld tulajdont; a jogi személyek csak kivételes körben és feltételek mellett.) Ugyanakkor kijelenthető, hogy az Alaptörvény által előírt, a termőföld és az erdők a jövő nemzedékek számára való megőrzésére vonatkozó garanciák - dacára annak, hogy ez állami kötelezettség lenne - a jelenlegi jogszabályi környezet alapján még részben sem biztosítottak.

A törvényjavaslat célja az első fontos lépés megtétele annak érdekében, hogy e hiányosság pótlása érdekében.

A törvényjavaslat a jövő nemzedékek érdekeit szem előtt tartva, a Magyar Államtól elkülönült szervezetként megteremti a Jövő Nemzedék Földje Alapítványt mint közfeladatot ellátó közérdekű vagyonkezelő alapítványt (a továbbiakban: Alapítvány), továbbá meghatározza a létrehozásához és működtetéséhez szükséges sarkalatos törvényi kereteket.

Az Alapítvány céljai megvalósítása érdekében az Alapítvány javára vagyont kell rendelni. A Nemzeti Ménesbirtok és Tangazdaság (a továbbiakban: Ménesbirtok Zrt.) részvényei a törvényjavaslat értelmében az Alapítvány tulajdonába kerülnek, megteremtve ezzel egy egységes, magasabb színvonalú agrárközoktatás kialakításának lehetőségét a térségben.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. § (2) bekezdés a) pontja alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

A rendelkezés felhívja a Kormányt, hogy közfeladatot ellátó közérdekű vagyonkezelő alapítványként hozza létre a Jövő Nemzedék Földje Alapítványt. Az alapítónak gondoskodni kell arról, hogy az alapító okiratban az alapítói jogok teljes körének gyakorlására az Alapítvány kuratóriuma kerüljön kijelölésre.

A 2. §-hoz

A rendelkezés biztosítja, hogy az 1. mellékletben meghatározott vagyonelemek az Alapítvány tulajdonába kerülnek. E § rögzíti, hogy az Alapítvány alapító okiratában kell rendelkezni a részvények tulajdonba adásáról. Emellett jelen § a részvények elidegenítése vonatkozásában alkalmazandó keretszabályokat is meghatározza. Garanciális szabály, hogy az Alapítvány az államtól ingyenesen kapott részvények tulajdonjogát kizárólag az államra ruházhatja át, előre meghatározott piaci áron.

A 3. §-hoz

A § rendelkezik a 2. mellékletben található föld- és egyéb ingatlanoknak közfeladattal terhelten az Alapítvány vagyonkezelésébe kerüléséről (közfeladattal terhelt vagyonkezelői jog alapításáról) - tekintettel a közfeladatot ellátó közérdekű vagyonkezelő alapítványokról szóló törvény vonatkozó rendelkezéseire -, és ezzel egyidejűleg az érintett ingatlanokon a Nemzeti Ménesbirtok és Tangazdaság Zártkörűen Működő Részvénytársaság (a továbbiakban: Ménesbirtok Zrt.) vagyonkezelési jogának törléséről. A § továbbá az Alapítvány közfeladatának ellátása érdekében az érintett ingatlanokhoz kapcsolódó ingó vagyontárgyak tulajdonjogát az Alapítványra ruházza.

A 4. §-hoz

A § garanciális szabályként külön kitér a kapcsolódó épített örökség védelmére.

-----STARTING---POINT---VEGE---

Az 5. §-hoz

Hatályba léptető rendelkezések.

A 6. §-hoz

Sarkalatossági rendelkezések.

A 7-8. §-hoz

A Nemzeti Földalapról szóló 2010. évi LXXXVII. törvény módosításának célja, hogy a Ménesbirtok Zrt. alapítványi tulajdonba kerülése esetén is megőrizhesse mintagazdasági státuszát, és ezáltal tevékenységének magas színvonalon történő ellátása a továbbiakban is biztosított legyen.

A 9. §-hoz

A nemzeti vagyonról szóló 2011. évi CXCVI. törvény egyes rendelkezéseit módosítani szükséges a Ménesbirtok Zrt. alapítványi tulajdonba kerülésével és a Nemzeti Ménesbirtok és Tangazdaságról szóló 2016. évi XCI. törvény hatályon kívül helyezésével összefüggésben, továbbá tekintettel arra, hogy a Mezőhegyesi Állami Ménes Lótenyésztő- és Értékesítő Korlátolt Felelősségű Társaság időközben megszűnt.

A 10. §-hoz

A Ménesbirtok Zrt. az Alapítvány tulajdonába kerül, így annak pontos feladataira és belső működésére vonatkozó szabályokat a továbbiakban nem szükséges jogszabályi szinten szabályozni. Erre tekintettel jelen § a Nemzeti Ménesbirtok és Tangazdaságról szóló 2016. évi XCI. törvény hatályvesztéséről rendelkezik.