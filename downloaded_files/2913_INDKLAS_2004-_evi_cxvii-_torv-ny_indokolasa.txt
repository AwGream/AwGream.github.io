2004. évi CXVII. törvény indokolása

az Országos Rádió és Televízió Testület 2005. évi költségvetéséről

-----STARTING---POINT---ALTALANOS---

Általános indokolás

Az Országos Rádió és Televízió Testület költségvetése

Az Országos Rádió és Televízió Testület (a továbbiakban: ORTT) a rádiózásról és televíziózásról szóló 1996. évi I. törvény (a továbbiakban: Rtv.) rendelkezése alapján létrejött szervezet, amely a költségvetési szervek gazdálkodására vonatkozó jogszabályok értelemszerű alkalmazásával gazdálkodik. A Testület az Országgyűlés felügyelete alatt álló önálló jogi személy. A Testület költségvetését az Országgyűlés önálló törvényben, a médiatörvényben meghatározott keretek között hagyja jóvá.

A Magyar Köztársaság 1999. évi költségvetéséről szóló 1998. évi XC. törvény módosította a médiatörvény 32. § (1) bekezdését.

A módosítás rendezte az ORTT költségvetésének benyújtási határidejét, miszerint a Testületnek a következő évi költségvetéséről szóló törvénytervezetet - melynek melléklete a Műsorszolgáltatási Alap éves költségvetése - minden év augusztus 31-éig kell benyújtania az Országgyűlés Költségvetési és Pénzügyi Bizottságához.

A Műsorszolgáltatási Alap az Rtv. szerint önálló jogi személy, melynek kezelője a szintén önálló jogi személyiségű ORTT.

-----STARTING---POINT---RESZLETES---

Részletes indokolás

Bevételi főösszeg

Az ORTT költségvetési bevételi főösszege a törvényi előírások szerint a televízió készülék üzemben tartási díjbevételének 1%-a, melyet további 3%-kal kiegészíthet az Országgyűlés a Műsorszolgáltatási Alap egyéb bevételei terhére. [Rtv. 84. § (2), (3) bekezdései]

Az Országgyűlés a Magyar Köztársaság 2003.évi költségvetéséről szóló 2002. évi LXII. törvényben módosította az üzemben tartási díj fizetését, azt a központi költségvetésből történő egyidejű finanszírozással, a lakosságtól - a Műsorszolgáltatási Alap elosztó funkciójának megtartása mellett - átvállalta.

Az ORTT 2005. évi költségvetésében foglalt előirányzatok tervezése a Pénzügyminisztérium által kiadott tervezési köriratban rögzített követelmények, valamint a Magyar Köztársaság 2005. évi költségvetési törvényjavaslat tervezetében foglaltak érvényesítésével történt.

A bevételi főösszeg előző évi előirányzathoz viszonyított 5%-os csökkentéssel meghatározott összege a szintrehozás, a szerkezetváltozás, valamint a feladatnövekedéssel kapcsolatos kiadások forrásával került megemelésre.

A 2005. évre tervezhető bevételi főösszeg 1 031,196 MFt.

Kiadási főösszeg

Az ORTT költségvetésének kiadási főelőirányzatain belül - az intézmény jellege miatt - meghatározó arányt jelent a személyi juttatások kiadása.

A személyi juttatások kiadása a köztisztviselők jogállásáról szóló 1992. évi XXIII. törvényben (a továbbiakban: Ktv.) rögzített, kötelezően biztosított és a költségvetési tervezési köriratban foglaltak érvényesítésével adható juttatásokat tartalmazza.

Az illetmények tervezésének kiindulási alapja a 2004. évi átsorolásokkal módosított köztisztviselői illetmények 2005. január 1-i prognosztizált állapota.

A köztisztviselői kört érintő 6,5%-os bruttó bérnövekmény forrása a dologi előirányzat szinten tartásával, valamint további létszámcsökkentéssel biztosítható, annak ellenére, hogy e területen a növekvő mennyiségi és minőségi elvárások mellett a jövő évi tervezett létszám a 2001. évi állományi létszámhoz viszonyítottan 9,4%-os mértékű csökkenést mutat.

Érvényesítésre került továbbá a Ktv.-ben biztosított 13. havi juttatás forrásának saját hatáskörben történő kigazdálkodására vonatkozó előírás is.

Az állományban lévő alkalmazottak 13. havi illetmény nélküli rendszeres és a munkavégzéshez kapcsolódó juttatások elemeire vonatkozóan 6,5%-os egy főre jutó keresetnövekedés tervezése során annak forrását egyfelől a szükségessé váló további létszámcsökkentésből eredő megtakarítás, másfelől a jutalom-előirányzat csökkentésével gazdálkodja ki az ORTT.

A keresetnövekedéshez kapcsolódó munkaadói járulékok fedezetét többlettámogatás igénybevétele nélkül a kiadási főösszegen belül a csökkentett jutalomösszegre számított munkaadókat terhelő járulék terhére kell biztosítani.

A munkaadót terhelő járulékok egyebekben a személyi juttatások vonzataként az érvényes jogszabályoknak megfelelően kerültek betervezésre. (Társadalombiztosítási járulék 2005. évre 29%, munkaadói járulék 3%, egészségügyi hozzájárulás 3450 Ft/fő/hó.)

A dologi kiadások előirányzata tartalmazza egyrészt a hivatali működés műszaki, infrastrukturális és ügyviteli jellegű kiadásainak, másrészt a médiatörvény előírásaiból fakadó feladatok teljes körű ellátásával járó kiadások fedezetét. A dologi kiadások tervezése az ésszerű takarékossági követelmények érvényesítésével történt.

Az ORTT eszközállományának évek óta növekvő méretet mutató erkölcsi és fizikai amortizációja és a széttagolt elhelyezés egyre nagyobb erőfeszítést igényel az előírt feladatok magas színvonalú ellátása tekintetében, amely reális veszélyt jelent a Testület zavartalan működési feltételeinek biztosításában. A tervezett felhalmozási kiadások csak a szükséges ügyviteltechnikai fejlesztésekre nyújtanak fedezetet.

Az ORTT költségvetésen kívüli előirányzatai

Az ORTT költségvetésen kívüli, de ORTT kezelésű előirányzataként került tervezésre az ORTT által kiszámlázandó, de véglegesen a Műsorszolgáltatási Alapot illető műsorszolgáltatási és pályázati díjak összege.

Az előirányzatok tervezésére azért van szükség, mert az előző évekhez hasonlóan a műsorszolgáltatási és pályázati díjakat az ORTT-nek kell kiszámláznia.

Az előirányzatok ennek megfelelően a műsorszolgáltatási díjakat, pályázati díjakat, (frekvencia-és támogatási díjak), az ezekkel kapcsolatos áfát, valamint a kötbér, bírság és késedelmi kamat előirányzatát is tartalmazzák.

A Műsorszolgáltatási Alap költségvetése

A rádiózásról és televíziózásról szóló 1996. évi I. törvény (a továbbiakban: Rtv.) a Műsorszolgáltatási Alap egyes bevételei esetében meghatározza a bevétel felhasználásának módját. Vannak azonban olyan kiadások, melyek esetében az Rtv. nem határoz meg konkrét forrást, hanem azokat a nem meghatározott célra rendelt bevételek terhére kell kifizetni (szabad keret).

A szabad keret bevételei közé tartoznak a nem országos műsorszolgáltatók által befizetett műsorszolgáltatási díjak 50%-a, a „Sláger jogosultság” után befolyó műsorszolgáltatási díj, a jogosultságok és támogatások pályázati eljárásai keretében befolyt pályázati díjak és az egyéb bevételek (pénzügyi műveletek bevételei, visszatérítendő és visszakövetelt támogatások, kötbérek, bírságok, késedelmi kamat). Ezen bevételek összege a 2005. évi költségvetésben 1 356 M Ft.

A szabad keret kiadásai közé az Rtv. 78. §-ának (1) bekezdése által meghatározott nem nyereségérdekelt és közműsor-szolgáltatók támogatási kerete, az Rtv. 84. §-ának (3) bekezdése által a közszolgálati közalapítványoknak és az ORTT-nek az üzembentartási díj pótlásának kiegészítéseképpen fizetendő kiegészítő támogatások összege, a pályáztatási eljárások költségei, az Rtv. 78. § (7) bekezdése által meghatározott szerzői jogdíj összege, a nem fizető műsorszolgáltatók helyett az ORTT - részére megfinanszírozott általános forgalmi adó tartozik. Ezen kiadások összege a 2005. évi költségvetésben 2877 M Ft.

A bevételi és a kiadási főösszeg egybevetésével megállapítható, hogy a 2005. évben a folyó bevételek 1521 MFt-tal maradnak el a folyó kiadásoktól.

A fentebb vázolt probléma gyakorlatilag már évek óta fennáll, de mértéke az eddigiekben a céltámogatási keretek terhére történő átcsoportosításokkal kezelhető volt. A 2005. évi hiány már olyan jelentős mértékű, hogy a céltámogatási keretek terhére történő átcsoportosítás már nem elegendő megoldás.

A költségvetés tervezésekor a deficit kezelésére az Országos Rádió és Televízió Testület (a továbbiakban: ORTT) a hiányt két forrásból tervezi pótolni. Egyrészt 2004. évi tervezett maradvány felhasználásával, melynek várható összege 1056 M Ft. A tervezett maradvány szerepeltetése azonban nem jelent teljeskörű megoldást, mivel a szabad keret 2005. évi deficitjének nagysága meghaladja a 2004. évi tervezett szabad keret maradványt. A fennmaradó hiányt - melynek összege 465 M Ft - a Testület az Rtv. 78. §-ának (2) bekezdése, a 84. §-ának (2) bekezdése és a 131. §-ának (3) bekezdése által meghatározott támogatási keretek terhére rendelt átcsoportosítással kezelte.

Bevételek

Az üzembentartási díj pótlásaként a Magyar Köztársaság 2005. évi költségvetésének törvénytervezetében megjelölt összeg szerepel.

Az országos és nem országos kereskedelmi műsorszolgáltatók várható műsorszolgáltatási díjait az Országos Rádió és Televízió Testület Irodája tervezte.

Az előző évek maradványa az Alap egyéb forrásainak tervezett maradványösszegét tartalmazza.

A jogosultsági pályázati eljárások pályázati díját az ORTT Irodája számította, a támogatási pályázati eljárások pályázati díjai a 2005. évben pályáztatni tervezett összegek 2%-át teszik ki.

Kötbér, bírság, kártérítés és önkéntes befizetés jogcímén az Alap az ORTT Irodájának közlése alapján tervez bevételeket.

Az egyéb bevételek között a 2005. évben esedékes visszatérítendő támogatások, illetve az Alap szabad pénzállományának befektetéséből származó becsült pénzügyi bevételek szerepelnek.

Kiadások

A továbbutalandó üzembentartási díj a várható bevétel Rtv. szerint felosztott hányada.

A médiatörvény által előírt felosztási szabályok alapján a 2005. évi költségvetés bevételi előirányzata 1 521 M Ft-tal marad el a kiadási előirányzattól, melyet a törvény a szabad keret várható maradványának bevonása mellett a pályázati keretek terhére az alábbi átcsoportosítással egészít ki.

 Jogcím:

 tervezett nyitó- állomány 2005. január 1.

 arányos csökke- nés nélküli 2005. évi keret- összeg:

 csökke- nés nélküli 2005. évi keret- összeg aránya a teljes keretösz- szeghez:

 arányos csökke- nés a szabad keret 2005. évi hiányá- nak össze- gében:

 módosí- tott 2005. évi támoga- tási keretösz- szegek:

 2005. évben rendelke- zésre álló bevétel

 2005. évre benyúj- tásig lekötött kiadások

 2005. évre benyúj- tásig le nem kötött kiadások

 közszolgálati műsorszámok - Rtv. 78. § (2)

 140,9

 750,0

 20,12%

 - 93,6

 656,4

 797,3

 62,1

 735,2

 közszolgálati műsorok - Rtv. 84. § (2)

 414,0

 1 546,7

 41,49%

 - 193,0

 1 353,7

 1 767,7

 787,9

 979,8

 műsorszórás és elosztás fejlesztése - Rtv. 131. § (3)

 2 030,3

 1 431,0

 38,39%

 - 178,6

 1 252,4

 3 282,7

 2 427,6

 855,1

 összesen:

 2 585,2

 3 727,7

 100%

 - 465,2

 3 262,5

 5 847,7

 3 277,6

 2570,1

(a külön nem jelölt adatok millió Ft-ban vannak megadva)

A törvényi felosztási rendtől ideiglenesen eltérő átcsoportosítás szükségességének alapvető oka, hogy a rádiózásról és televíziózásról szóló 1996. évi I. törvény elfogadása óta az abban meghatározott belső arányok jelentősen megváltoztak: kialakult és teljes egészében működni kezdett az intézményi rendszer, megnőtt a médiapiac szereplőinek száma, amely egyben a médiatörvény által rögzített célok nagyobb arányú támogatásával jár együtt.

A nem nyereségérdekelt és közműsorszolgáltatók támogatási kerete a bevételek 1-1%-ának alapulvételével került meghatározásra, illetve a közszolgálati műsorszámok támogatási hányadának kiindulási összege a nem országos műsorszolgáltatóktól származó díjbevétel 50%-ával szerepel.

A továbbutalandó műsorszolgáltatási díjak összege a forrásul szolgáló bevételek Rtv. szerinti hányada.

Az ORTT kiegészítő támogatása az Rtv. 84. §-ának (3) bekezdésében meghatározott 4%-os korlát figyelembevételével került meghatározásra.

A közalapítványok kiegészítő támogatása az üzembentartási díj 1,8%-ára történő kiegészítésként került meghatározásra.

Az Alap Igazgatóságának költségkerete az Alap Igazgatóságának személyi, járulék, dologi és felhalmozási kiadásait tartalmazza.

A szerzői jogdíj a 2004. évi költségvetési adat inflációval korrigált bruttó értékét tartalmazza.

A pályázatok bírálatának költsége a folyó évi pályázati céltámogatások Kezelési Szabályzatban meghatározott 2%-a.