2007. évi CLXXXII. törvény

az egyes önkormányzatokat érintő törvények módosításáról

1. § A fővárosi önkormányzat és a kerületi önkormányzatok közötti forrásmegosztásról szóló 2006. évi CXXXIII. törvény (a továbbiakban: Fmt.) 3. §-ának c) pontja helyébe a következő rendelkezés lép és a § kiegészül a következő e) ponttal:

(3. § E törvény alkalmazásában:)

„c) Központi hozzájárulás: a költségvetési törvényben meghatározott, a nem az állandó népességszámra vetített fajlagos támogatással számított normatív hozzájárulások bázisévi önkormányzati költségvetési beszámoló érintett űrlapjainak - az Állami Számvevőszék vagy a kincstár által elvégzett felülvizsgálat esetén a vizsgálat és a jogerős döntés alapján korrigált - adatai,”

„e) állandó népesség: a KSH bázisévet követő év január 1-jei adata.”

2. § (1) Az Fmt. 4. §-a az alábbi új (2) és (3) bekezdéssel egészül ki, egyidejűleg a jelenlegi (2) bekezdés számozása (4) bekezdésre változik:

„(2) Az Ötv. 64. §-a (4) bekezdésének a) pontja szerinti személyi jövedelemadó bevételből az Ötv. 64. §-a (3) bekezdésének a) pontja szerinti normatív hozzájárulások forrásául szolgáló részt normatív hozzájárulásként kell figyelembe venni.

(3) Az Ötv. 64. §-a (4) bekezdésének b) és d) pontja szerinti adókból a kerületi önkormányzat által beszedett adóbevétel 100%-a a kerületi önkormányzatot illeti meg.”

(2) Az Fmt. 4. §-ának új számozás szerinti (4) bekezdése helyébe a következő rendelkezés lép:

„(4) Az (1) bekezdés szerinti bevételek nagyságának meghatározása a tárgyidőszakra vonatkozó fővárosi költségvetési koncepcióban szereplő tervszámok alapján történik.”

3. § Az Fmt. 5. §-a helyébe a következő rendelkezés lép:

„5. § (1) A fővárosi önkormányzatot és a kerületi önkormányzatokat a 4. § (1) bekezdés szerint osztottan megillető bevételekből - a 4. § (2)-(3) bekezdései szerinti összegek kivételével és a személyi jövedelemadó helyben maradó részébe beleértve a jövedelemdifferenciálódás mérséklése miatt elvont összeg tárgyévet megelőző évben visszaigényelhető, illetve befizetendő részét is - 2008-ban a fővárosi önkormányzatot 47%, a kerületi önkormányzatokat együttesen 53% részesedés illeti meg.

(2) A normatív részesedési arány változása esetén az (1) bekezdésben meghatározott forrásmegosztási részesedést a normatív részesedési arányváltozás 60%-ának megfelelő mértékben - de legfeljebb 5%-kal - korrigálni kell.”

4. § (1) Az Fmt. 6. §-ának (1) és (2) bekezdése helyébe a következő rendelkezés lép:

„(1) A kerületi önkormányzatokat megillető részesedés felosztásakor a bázisévi önkormányzati költségvetési beszámolók azon működési kiadásaiból, amelyekhez a központi költségvetés központi hozzájárulást nyújt, le kell vonni a kiadásokhoz kapcsolódó központi hozzájárulást és a felhasználási kötöttséggel járó állami támogatást, és a különbséget a központi hozzájárulások arányában kell megosztani az önkormányzatok között.

(2) Az (1) bekezdés szerint számított felosztandó forráson felüli rész 40%-át az állandó népesség, 15%-át a belterületi terület, 15%-át a belterületi területre számított népsűrűség, 15%-át a 2005. év végén az önkormányzati tulajdonban lévő félkomfortos, komfort nélküli és szükséglakások együttes alapterülete és 15%-át a 2005. év végén az önkormányzat területén levő iparosított technológiával épült lakások darabszáma arányában kell megosztani az önkormányzatok között. A számításokban felhasználandó belterületi terület, illetve lakás adatokat a melléklet tartalmazza.”

(2) Az Fmt. 6. §-ának (4) bekezdése helyébe a következő rendelkezés lép:

„(4) Az egyes kerületi önkormányzatoknak az (1)-(3) bekezdés szerint számított részesedési aránya a megosztott forrásokból a tárgyévet megelőző év forrásmegosztásához képest - a költségvetési szervek intézmény fenntartói jogainak átadására visszavezethető változásokat figyelmen kívül hagyva - maximum 5%-kal nőhet, illetve csökkenhet. A módszer alkalmazása miatt bekövetkező - eltérések a forrásmegosztás során az egyes önkormányzatok részesedését növelik vagy csökkentik.”

5. § Az Fmt. 7. §-ának (1) bekezdése helyébe a következő rendelkezés lép:

„(1) Az e törvény szerinti forrásmegosztás elvégzéséhez szükséges, a kerületi önkormányzati költségvetési beszámolókban szereplő, a kincstár által elfogadott adatokat a fővárosi önkormányzat feldolgozza és kiküldi az önkormányzatoknak ellenőrzés céljából a tárgyévet megelőző év október 31. napjáig. A kerületi önkormányzatok az adatellenőrzésnek a tárgyévet megelőző év november 15. napjáig tesznek eleget.”

6. § Az Fmt. 8. §-ának (2) bekezdése helyébe a következő rendelkezés lép:

„(2) Amennyiben a felülvizsgálat megállapítja, hogy a forrásmegosztás során alkalmazott adatok, vagy a számítások helytelensége miatt a fővárosi önkormányzat vagy valamely kerületi önkormányzat jogosulatlan forráshoz jutott, vagy a jogszerűen járó forrásnál alacsonyabb összegben részesült, ezzel az összeggel a hiba feltárását követő évben az 5-6. § alkalmazása eredményeként kialakult forrásmegosztást módosítani kell.”

7. § Az Fmt. 9. §-ának (3) bekezdése helyébe a következő rendelkezés lép:

„(3) A törvény 5. §-ának (2) bekezdését, valamint 6. §-ának (3) bekezdését első alkalommal a 2009. évi forrásmegosztásnál kell alkalmazni.”

-----STARTING---POINT---VEGE---

Átmeneti és záró rendelkezések

8. § (1) E törvény a kihirdetését követő napon lép hatályba, de a 2. § rendelkezéseit a forrásmegosztás ez évi felülvizsgálata esetén is alkalmazni kell.

(2) Az Fmt. az e törvény melléklete szerinti új melléklettel egészül ki.

Melléklet a 2007. évi CLXXXII. törvényhez

„Melléklet a 2006. évi CXXXIII. törvényhez

A fővárosi önkormányzatot és a kerületi önkormányzatokat osztottan megillető bevételek felosztásához használt tényezők értéke 2005-ben

 

 Belterületi terület nagysága (ha)

 Önkormányzati tulajdonban levő félkomfortos, komfort nélküli és szükséglakások együttes alapterülete (m2)

 Önkormányzat területén iparosított technológiával épült lakások darabszáma

 I. kerület

 341

 6 492

 461

 II. kerület

 2 265

 9 435

 2 577

 III. kerület

 3 100

 15 880

 36 613

 IV. kerület

 1 704

 25 163

 28 123

 V. kerület

 259

 8 725

 173

 VI. kerület

 238

 33 753

 - 

 VII. kerület

 209

 84 615

 105

 VIII. kerület

 685

 134 977

 4 714

 IX. kerület

 1253

 120 599

 9 219

 X. kerület

 2 895

 38 036

 19 656

 XI. kerület

 2 838

 17 765

 27 371

 XII. kerület

 1 574

 11 695

 1 033

 XIII. kerület

 1 344

 97 697

 23 072

 XIV. kerület

 1 813

 48 607

 22 289

 XV. kerület

 1 765

 14 016

 20 500

 XVI. kerület

 2 407

 5 035

 6 324

 XVII. kerület

 2 459

 2 119

 8 249

 XVIII. kerület

 3 226

 15 769

 13 612

 XIX. kerület

 938

 7 940

 11 996

 XX. kerület

 1 122

 9 323

 9 240

 XXI. kerület

 2 302

 8 422

 16 968

 XXII. kerület

 2 542

 7 378

 5 658

 XXIII. kerület

 1 326

 1 265

 690

 Összesen:

 38 605

 724 706

 268 643

 

 

 

 ”