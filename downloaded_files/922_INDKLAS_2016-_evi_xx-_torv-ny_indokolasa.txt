2016. évi XX. törvény indokolása

a földgázellátásról szóló 2008. évi XL. törvény módosításáról

-----STARTING---POINT---ALTALANOS--- 

A módosítások célja a 2016. szeptember 30-án lejáró földgáz forrásszerződések meghosszabbítása annak érdekében, hogy - összhangban a földgáz nonprofit közműszolgáltatás folyamatban lévő kiépítésével - az egyetemes szolgáltatók a 2016/2017-es, 2017/2018-as gázévekben is hozzáférhessenek a megfelelő földgázforrásokhoz, amelyekkel a rezsicsökkentések eredményei fenntarthatók.

-----STARTING---POINT---RESZLETES---

Az 1. és 3. §-hoz

Az egyetemes szolgáltató és a volt közüzemi nagykereskedő közötti szerződésre vonatkozó - korábban részben rendeleti szinten megállapított - átvételi szabályok egységesítése, ami alapján az egyetemes szolgáltatók az átvétel során legfeljebb 5%-kal térhetnek el az adott negyedév hónapjaira általuk korábban bejelentett földgázmennyiségtől.

A 2. és 6. §-hoz

Az egyetemes szolgáltatók forrásellátását szolgáló szerződések két gázévvel történő meghosszabbítása.

A 4. §-hoz

A forrásszerződések meghosszabbításához kapcsolódóan megteremti egyrészt egy egyetemes szolgáltató esetleges kivonulásakor alkalmazandó részletszabályokat, másrészt a tárolói lekötések módosításának lehetőségét.

Az 5. §-hoz

A felajánláshoz kapcsolódó elszámolási szabályok egyértelműsítése, ami biztosítja, hogy az egyetemes szolgáltatói engedéllyel nem rendelkező volt közüzemi nagykereskedő az árszabályozásból adódó elszámolási különbözeteket átlátható módon, elkülönülten (egy ún. szabályozói számlán) tartsa nyilván.

A 7. §-hoz

A szerződések meghosszabbításához kapcsolódó hatályon kívül helyező rendelkezések.

-----STARTING---POINT---VEGE---

A 8. §-hoz

Hatályba léptető rendelkezés.