2019. évi LXXXVII. törvény végső előterjesztői indokolása

a szabad mozgás és tartózkodás jogával rendelkező személyek beutazásáról és tartózkodásáról szóló 2007. évi I. törvény, valamint az egyes törvények Nagy-Britannia és Észak-Írország Egyesült Királysága Európai Unióból történő rendezetlen kilépése esetére szükséges módosításáról szóló 2019. évi XV. törvény módosításáról

-----STARTING---POINT---ALTALANOS--- 

Az egyes törvények Nagy-Britannia és Észak-Írország Egyesült Királysága Európai Unióból történő rendezetlen kilépése esetére szükséges módosításáról szóló 2019. évi XV. törvény - Nagy-Britannia és Észak-Írország Egyesült Királysága (a továbbiakban: Egyesült Királyság) Európai Unióból az Európai Unióról szóló szerződés 50. cikk (2) bekezdése szerinti megállapodás nélküli kilépés (a továbbiakban: kilépés) esetére - megteremti annak a lehetőségét, hogy a kilépést megelőzően, a szabad mozgás és tartózkodás jogát élvező személyek a kilépést követően is folytathassák tartózkodásukat Magyarországon kedvezményes szabályozás keretében.

Az Egyesült Királyságban zajló eseményekre tekintettel a szabályozás módosítása indokolt annak érdekében, hogy a kilépést megelőzően Magyarországon élő egyesült királysági állampolgárok a szabad mozgás és tartózkodás jogával rendelkező személyek beutazásáról és tartózkodásáról szóló 2007. évi I. törvény szerinti regisztrációnak a kilépést követően is, 2020. december 31-ig eleget tehessenek.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

Az Egyesült Királyságba az uniós jog hatálya alatt érkező külföldiek - így a magyar állampolgárok is - rendezetlen kilépés esetén 2020. december 31-ig regisztrálhatnak, igazolva, hogy a kilépést megelőzően is ott éltek.

Az Egyesült Királyság kérésének megfelelően szükséges lehetővé tenni, hogy a kilépést megelőzően Magyarországon élő, a regisztrációjának a kilépés időpontjáig eleget nem tevő egyesült királysági állampolgárok a regisztrációjuknak ugyanezen időpontig eleget tehessenek.

A teljesített regisztrációt - az igazolási kérelem természetéhez igazodva - úgy kell tekintetni, mintha az a kilépési időpontig megtörtént volna. Ezáltal a kedvezményes letelepedésre is jogosultak lesznek és a családtagjaik sem kerülnek kedvezőtlenebb helyzetbe.

A törvényjavaslat szerint a kilépést megelőzően Magyarországon élő egyesült királysági állampolgárok és családtagjaik három év előzetes tartózkodást követően nemzeti letelepedési engedély megszerzésére lesznek jogosultak, a lakhatásra, megélhetésre, egészségügyi biztosításra és Magyarország érdekére vonatkozó feltételek vizsgálata nélkül. A nemzeti letelepedési engedély megszerzéséig pedig a korábban a szabad mozgás és tartózkodás szabályrendszere szerint kiadott okmányok birtokában élhetnek továbbra is jogaikkal.

A 2. §-hoz

A törvényjavaslat az egyes törvények Nagy-Britannia és Észak-Írország Egyesült Királysága Európai Unióból történő rendezetlen kilépése esetére szükséges módosításáról szóló 2019. évi XV. törvény 6. alcímében foglalt rendelkezéseket - a kilépést követő regisztrációra vonatkozó kiegészítéssel - újból megállapítja, így technikailag rendelkezni kell arról, hogy azok nem lépnek hatályba.

-----STARTING---POINT---VEGE---

A 3. §-hoz

A módosító rendelkezések hatályba lépésének meghatározása a jogalkotásról szóló 2010. évi CXXX. törvény 7. § (3) bekezdése alapján - figyelemmel a jogalkotásról szóló 2010. évi CXXX. törvény 11. §-ára - valamely jövőbeli feltétel bekövetkeztének az időpontjához kötődve valósul meg. A hatálybalépés időpontja az egyes törvények Nagy-Britannia és Észak-Írország Egyesült Királysága Európai Unióból történő rendezetlen kilépése esetére szükséges módosításáról szóló 2019. évi XV. törvény 9. § (2) bekezdésében meghatározott időpont.