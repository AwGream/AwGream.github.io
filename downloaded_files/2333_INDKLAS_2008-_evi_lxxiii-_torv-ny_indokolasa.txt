2008. évi LXXIII. törvény indokolása

a pálinkáról, a törkölypálinkáról és a pálinka nemzeti tanácsról

-----STARTING---POINT---ALTALANOS--- 

2004-ben az Európai Unió elfogadta a pálinkát, mint Hungaricum terméket. A pálinkára vonatkozó hatályos rendelkezések a jövedéki törvényben kerültek meghatározásra a többi alkoholtermékkel együtt.

E törvény a pálinka előállítását, forgalmazását, minőségmegőrzését és eredetvédelmét kívánja biztosítani.

A pálinka törvényi szintű definiálása annak a kizárólag Magyarországon termett alapanyagból és Magyarországon meghatározott eljárással előállított terméknek a védelmét szolgálja, mind Magyarországon, mind külföldön, amely termék méltó jelképe lehet hazánknak.

A törvény az előállított pálinka minőségének folyamatos ellenőrzése, valamint a kulturált pálinkafogyasztás népszerűsítését elősegítő marketingtevékenység gyakorlása céljából a szakmai és érdekképviseleti szervezetek által delegált tagokból létrehozza a Pálinka Nemzeti Tanácsot.

A törvény - a magyar jogalkotásban először - EU-notifikációs eljáráson ment át.

-----STARTING---POINT---RESZLETES---

Az 1-5. §-hoz

A törvény definiálja a pálinka előállítását, minősítését, kiszerelését, forgalomba hozatalát és megnevezés használatát, továbbá a pálinka előállításával kapcsolatos szakigazgatási feladatokat és hatásköröket.

A törvény - összhangban a szeszesitalok meghatározására, megnevezésére és kiszerelésére vonatkozó általános szabályok megállapításáról szóló 1576/89/EGK tanácsi rendelet 1. cikk (4) bekezdés f) pont 1. alpontjában és i) pont 1. pont a)-c) alpontjában foglaltakra - úgy rendelkezik, hogy pálinkának csak azok a gyümölcspárlatok és szőlőtörköly-párlatok nevezhetők, amelyeket meghatározott eljárással Magyarországon állítottak elő, és amelyeknek az alapanyaga is Magyarországon termett, cefrézését, párlását, érlelését és palackozását is Magyarországon végezték.

A törvény négy konkrétan meghatározott pálinkafajta fogalom-meghatározását tartalmazza, úgy mint kisüsti pálinka, érlelt pálinka, ópálinka, ágyas pálinka.

A pálinka készítéséhez kizárólag a mellékletben felsorolt adalékanyagok és kezelőanyagok használhatók fel.

A törvény rendkívül szigorú szabályokat tartalmaz arra vonatkozóan, hogy a pálinka kifejezés a pálinka tartalmú italtermékek esetében is kizárólag csak az összetevők között szerepelhet. Megakadályozva ezzel azt az esetleges látszatkeltést, mintha az adott italtermék pálinkának minősülne.

A 6-9. §-hoz

A 6. § rendeli el a törvény betartásának kötelezettségét a külön szakaszban szabályozott termékek esetében.

Már a törvényben célszerű a végrehajtási szabályozás tartalmára, továbbá a törvény előírásait ellenőrző hatóságra utalni.

A 9. § a pálinka-zárjegyre vonatkozó rendelkezéseket tartalmazza, amely lehetőséget biztosít a más alkoholtermékekre alkalmazandó zárjegytől színében eltérő zárjegy alkalmazására a belföldön forgalomba kerül ő pálinkák, valamint törkölypálinkák esetén.

A 10-13. §-hoz

A törvény létrehozza a Pálinka Nemzeti Tanácsot, amely testület a pálinka előállítása, származása, minősége és eredetvédelme egységes szabályozásához fűződő közös magyar érdek előmozdítását, valamint a megvalósítás koordinált felügyeletét lesz hivatott ellátni.

A Tanács 13 tagú, amelybe 3 tagot a kormányzati szervek delegálnak, további 10 tagot pedig a szakmai szervezetek jelölése alapján 3 évre kér fel az agrárminiszter.

-----STARTING---POINT---VEGE---

A 14-16. §-hoz

A törvény 2008. december 15-én lép hatályba.

Felhatalmazást kap a kormány, valamint az agrár-vidékfejlesztésért felelős miniszter, az adópolitikáért felelős miniszter rendeletalkotásra.