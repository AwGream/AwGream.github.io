2012. évi CCIII. törvény indokolása

a fiatalkorúak dohányzásának visszaszorításáról és a dohánytermékek kiskereskedelméről szóló 2012. évi CXXXIV. törvény módosításáról

-----STARTING---POINT---ALTALANOS--- 

Az állam a fiatalkorúak dohányzásának visszaszorítása és a dohánytermékek beszerezhetőségének korlátozására 2012-ben törvényt alkotott és ebben lehetőséget teremtett arra, hogy ezt a társadalmi réteget veszélyeztető egyéb termékek ellenőrzött forgalmazása is megvalósulhasson.

A szerencsejáték szervezéséről szóló 1991. évi XXXIV. törvény 1. § (6) bekezdése alapján szerencsejátékban 18 éven aluli személyek nem vehetnek részt. Így, a szerencsejáték forgalmazás törvényi előírásainak betartása az állami adóhatóság ellenőrzése mellett a dohányboltban is biztosított.

Hangsúlyos eleme az új szabálynak a dohányboltok (elkülönített helyek) külső megjelenítésére vonatkozó rendelkezés. Ez egyrészt egyfajta egységes megjelenítést biztosít, másrészt nem lesz csalogató (sőt, kifejezetten tiltó lesz) a fiatalkorúak szempontjából.

Jogszabály által meghatározott termék forgalmazása esetén ezen tevékenység(ek) megjelenítése is indokolt.

-----STARTING---POINT---RESZLETES---

Az 1. §-hoz

Sorsolásos játék és fogadás dohányboltban dohánytermékkel illetve dohányterméket kiegészítő termékkel együtt is forgalmazható.

A 2-3. §-hoz

A módosítások szoros tartalmi összefüggésben állnak a törvény azon szándékával, hogy a dohánytermékek mellett egyéb kiegészítő termékek forgalmazása is lehetővé váljon, a megfelelő szabályozási háttér kiigazítása mellett.

A 2. § technikai pontosítást tartalmaz. A 2012. évi CXXXIV. törvény (a továbbiakban: Dohánytörvény) 10. és 13. §-ainak megfelelő értelmezéséhez rögzíti a részvénytársaság definícióját.

A Dohánytörvény 7. §-ára vonatkozó módosítás is szövegpontosítás.

A 4. §-hoz

Jogszabály által meghatározott termék forgalmazása esetén ezen tevékenység(ek) megjelenítése is indokolt.

Az 5-7. §-hoz

A vámhatósági eljárások megfelelő lebonyolíthatósága érdekében további pontosításra kerül a Dohánytörvény szövege.

A Dohánytörvény 23. §-a szigorítja a tisztességtelen kereskedelmi gyakorlatra vonatkozó rendelkezéseket, megelőzve ezáltal, hogy meg nem engedett eszközökkel a piaci verseny torzulását lehessen előidézni.

-----STARTING---POINT---VEGE---

A 8. §-hoz

Hatályba léptető rendelkezést tartalmaz.