2018. évi XXXIX. törvény indokolása

a magyar energetikai és közmű-szabályozási hivatalról szóló 2013. évi XXII. törvény módosításáról

-----STARTING---POINT---ALTALANOS--- 

A Magyar Energetikai és Közmű-szabályozási Hivatalról szóló 2013. évi XXII. törvény módosítása alapvetően az önálló szabályozó szervi jogállásnak megfelelő, a független működést szolgáló garanciális rendelkezések megerősítése, valamint a Hivatal hatósági eljárásaival kapcsolatos speciális szabályok rögzítése érdekében szükséges. A tapasztalatok alapján indokolt továbbá néhány, a működést könnyítő, technikai és pontosító jellegű rendelkezés átvezetése a szabályozáson.

-----STARTING---POINT---RESZLETES---

Az 1. §-hoz

A rendelkezés nevesíti a Hivatal energiastatisztikai feladatait.

A 2. §-hoz

Az eljárás felfüggesztése törvényi lehetőségének megteremtése a Hivatal eljárásaiban kiemelten fontos, hiszen vannak esetek, amikor a gyakorlatban több eljárás egy időben érint azonos tárgykört és egyik döntés a másiknak előfeltétele (pl. befolyásszerzés és engedélyezés).

A 3. §-hoz

A Hivatal fogyasztói jogérvényesítési gyakorlata során szerzett tapasztalat, hogy szükségessé válhat széles fogyasztói kört érintően, a fogyasztók vagyoni érdekeinek védelmében, a jellemzően kisösszegű, azonos jogalapon nyugvó jogsértéssel okozott jogsérelmek reparálása. A fogyasztókat érintő polgári jogi igények hatékonyabb érvényesítése érdekében ezért indokolt a jegybanktörvény és a fogyasztóvédelmi szabályozás mintájára a Hivatal részére feladatkörében a közérdekű igényérvényesítés lehetőségét megteremteni.

A 4. §-hoz

A Hivatal elnökével kapcsolatban a kisebb jelentőségű munkáltatói intézkedések (pl. szabadság kiadása stb.) megtételére jogosult személy kilétéről jelenleg a MEKH törvény nem rendelkezik. Szükséges, hogy az elnökkel kapcsolatos kötelező adminisztratív jellegű munkáltatói intézkedések megtételére jogosult személy törvényben kapjon felhatalmazást. A törvény szerint az elnök közszolgálati jogviszonyával összefüggő, a MEKH törvényben nem nevesített munkáltatói intézkedések megtétele az általános elnökhelyettes jogkörébe kerül.

Az 5. §-hoz

A Hivatal jogállásával összefüggésben a törvény erősíti annak gazdálkodási önállóságát és függetlenségét.

A 6. §-hoz

Szövegcserés módosítások.

-----STARTING---POINT---VEGE---

A 7. §-hoz

Hatályba léptető rendelkezést tartalmaz.

A 8. §-hoz

A sarkalatossági záradékot tartalmazza.