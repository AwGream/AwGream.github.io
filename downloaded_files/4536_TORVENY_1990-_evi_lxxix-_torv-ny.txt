1990. évi LXXIX. törvény

az elmúlt rendszerhez kötődő egyes társadalmi szervezetek vagyonelszámoltatásáról szóló 1990. évi LXXIII. törvény módosításáról

Az elmúlt rendszerhez kötődő egyes társadalmi szervezetek vagyonelszámoltatásáról szóló 1990. évi LXXIII. törvény (a továbbiakban: Törvény) a következők szerint módosul:

1. § A Törvény 1. §-ának helyébe a következő rendelkezés lép:

„1. § A Magyar Szocialista Párt (mint a Magyar Szocialista Munkáspárt jogutódja), a Demokratikus Ifjúsági Szövetség és tagszervezetei, (mint a Kommunista Ifjúsági Szövetség jogutódjai), a Magyar Úttörők Szövetsége, a Társadalmi Egyesülések Szövetsége (mint a Hazafias Népfront jogutódja), az Országos Béketanács, a Magyar-Szovjet Baráti Társaság, a Magyar Nők Országos Szövetsége, a Magyar Ellenállók, Antifasiszták Szövetsége és a Magyar Honvédelmi Szövetség (a továbbiakban: elszámoló) vagyonával köteles elszámolni.”

-----STARTING---POINT---VEGE---

2. § (1) Ez a törvény a kihirdetése napján lép hatályba.

(2) A Magyar Úttörők Szövetsége az elszámolását az Állami Számvevőszéknek 1990. november 30-ig köteles benyújtani, az Állami Számvevőszék a hitelesség ellenőrzésének eredményéről 1991. január 15-ig köteles beszámolni az Országgyűlésnek.