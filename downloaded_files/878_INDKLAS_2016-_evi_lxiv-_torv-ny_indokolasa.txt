2016. évi LXIV. törvény indokolása

az állami tisztviselőkről szóló 2016. évi LII. törvény hatálybalépésével összefüggő egyes törvények módosításáról

-----STARTING---POINT---ALTALANOS--- 

Az állami tisztviselőkről szóló törvény (a továbbiakban: Áttv.) Országgyűlés által történő elfogadásával és kihirdetésével megvalósult a jogalkotó azon fő célkitűzése, melynek értelmében a területi közigazgatás tisztviselői számára a modern, szolgáltató állam kereteibe illeszkedő, a szakmai képzettséget és tapasztalatot, valamint a teljesítményt megbecsülő új tisztviselői hivatásrend és ehhez kapcsolódó illetményrendszer kialakítására, kultúraváltás megvalósításával a közigazgatási munka presztízsének megteremtésére kerüljön sor. A kultúraváltás megvalósulása egyidejűleg meg fogja teremteni a közigazgatási munka presztízsét.

Amennyiben az állampolgárok ugyanolyan színvonalú, gyorsaságú és hatékonyságú közigazgatási szolgáltatásokat vehetnek igénybe a vidéki kistelepüléseken, mint a nagyvárosokban és a fővárosban, az hozzájárul a vidék megtartó erejének növekedéséhez. Az Áttv. elfogadását és kihirdetését követően szükséges az Áttv. hatályba lépésig azon törvények módosítása, melyek a közszolgálati jogviszonnyal kapcsolatos egyéb rendelkezéseket tartalmazzák. A törvény a közszolgálati jogviszonyt érintő törvények technikai jellegű módosítását tartalmazza, az Áttv. elfogadásával bevezetett új állami tisztviselői jogviszonyt vezeti át az érintett törvényekbe.

-----STARTING---POINT---RESZLETES---

Az 1-125. §-hoz

A törvény 1-79. alcímében szerepelnek mindazon törvények, amelyek módosítására az Áttv. hatálybalépésére figyelemmel van szükség. A törvény beemeli az állami tisztviselő, állami ügykezelő, állami szolgálati jogviszony, valamint közigazgatási tanulmányok szakirányú szakképzettség és a kormányzati tanulmányok szakirányú szakképzettség fogalmakat azon közszolgálati és kormányzati szolgálati jogviszonyt érintő törvényekbe, amelyekben korábban csak a kormánytisztviselő, kormányzati ügykezelő, köztisztviselő, közszolgálati ügykezelő vagy kormányzati szolgálati jogviszony, továbbá a közigazgatási alapvizsga és közigazgatási szakvizsga került nevesítésre. Az új jogviszony bevezetésével a törvény nem változtat a korábbiakban megteremtett logikai renden, pusztán a vonatkozó törvényeket módosítja technikai jelleggel.

-----STARTING---POINT---VEGE---

A 126-127. §-hoz

Hatályba léptető és sarkalatossági klauzulára vonatkozó rendelkezéseket tartalmazza.