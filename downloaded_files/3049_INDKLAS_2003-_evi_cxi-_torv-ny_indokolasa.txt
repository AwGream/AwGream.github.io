2003. évi CXI. törvény indokolása

a Magyar Honvédség hivatásos és szerződéses állományú katonáinak jogállásáról szóló 2001. évi XCV. törvény módosításáról

-----STARTING---POINT---ALTALANOS--- 

A Magyar Honvédség 2004-2013. közötti időszakra vonatkozó átalakításának és új szervezeti struktúrájának kialakításáról szóló 2236/2003. (X. 1.) Korm. határozat egyik kiemelt célja, hogy a haderő-átalakítás során a jól felkészült személyi állomány megtartását biztosítsa.

A Magyar Honvédség hivatásos és szerződéses katona állománya rendfokozati összetételének vizsgálata alapján megállapítható, hogy a korábbi átszervezések következtében jelentős (mintegy 4000 fő) azon fiatal (26-40 év közötti) tisztek, tiszthelyettesek száma, akik viselt rendfokozata eggyel vagy kettővel eltér az általuk betöltött beosztásra rendszeresített rendfokozattól. Ezen szakképzett és fiatal katonaállomány megtartását nehezítik, illetve lehetetlenítik el a Magyar Honvédség hivatásos és szerződéses állományú katonáinak jogállásáról szóló 2001. évi XCV. törvény módosítandó szabályai.

-----STARTING---POINT---RESZLETES---

Az 1. §-hoz

A rendelkezési állományban tartás határidejét egy évben megszabó Hjt. 48. § (1) bekezdésének b) pontjában foglalt határidőt indokolt - kizárólag a 2236/2003. (X. 1.) Korm. határozat humánpolitikai célkitűzései megvalósítása érdekében, figyelemmel a különböző katonai szervezetek átszervezésének ütemezésére - a törvény szerint három évre meghosszabbítani.

A 2. §-hoz

A Hjt. 270. §-ában foglalt átmeneti rendelkezések időtartamát és érvényesülési körét célszerű kitágítani annak érdekében, hogy a perspektivikus állomány megtartását szolgálja a kivételes szabály. Ennek megfelelően az alacsonyabb beosztásba helyezés lehetősége a törvény szerint 2005. december 31-ig a két rendfokozatnyi eltérés esetén is megnyílik, a viselt rendfokozatnak megfelelő beosztásba visszakerülés lehetősége, pedig határidő nélkülivé válik.

-----STARTING---POINT---VEGE---

A 3. §-hoz

A törvény 3. §-a a soron kívüli hatályba léptetésre irányul.