2016. évi LVII. törvény indokolása

egyes törvényeknek a terrorveszélyhelyzettel kapcsolatos módosításáról

-----STARTING---POINT---ALTALANOS--- 

A törvény az Alaptörvény hatodik módosításával összefüggő módosítások átvezetésére irányul a honvédelemről és a Magyar Honvédségről, valamint a különleges jogrendben bevezethető intézkedésekről szóló 2011. évi CXIII. törvény (a továbbiakban: Hvt.) módosításával. A szabályozás kiterjed továbbá a rendőrségről szóló 1994. évi XXXIV. törvény (a továbbiakban: Rtv.), valamint a nemzetbiztonsági szolgálatokról szóló 1995. évi CXXV. törvény (a továbbiakban: Nbtv.) kiegészítésére.

-----STARTING---POINT---RESZLETES---

Az 1. és 2. §-hoz

A terrorveszélyhelyzet alaptörvényi megjelenésével az Rtv. és az Nbtv. különleges jogrendi időszakokra vonatkozó szövegének kiegészítése is szükségessé vált az új különleges jogrend megnevezésével.

A 3-5. §-hoz

Annak érdekében, hogy az Alaptörvény hatodik módosításával beiktatott különleges jogrenddel, a terrorveszélyhelyzettel kapcsolatos feladatokban a Magyar Honvédség érdemben közreműködhessen, azaz felhasználható legyen, szükséges a Honvédség felhasználásának kiterjesztése a szükségállapot mellett erre a különleges jogrendi esetkörre is, illetve a felhasználás fogalmának értelmező rendelkezésben való elhelyezése annak érdekében, hogy az a honvédelmet érintő minden más jogszabály alkalmazásában is értelmezhető legyen.

A törvény a Hvt. 64. §-át c)-d) ponttal egészíti ki, amelyben meghatározza, hogy - az Alaptörvényben található sarkalatos törvényi szabályozás keretében - milyen intézkedésekre van felhatalmazása a Kormánynak, illetve az Országgyűlésnek.

A 6. §-hoz

Szövegcserés módosítások.

-----STARTING---POINT---VEGE---

A 7. §-hoz

A hatályba léptető rendelkezést tartalmazza.

A 8. §-hoz

A sarkalatossági záradékot tartalmazza.