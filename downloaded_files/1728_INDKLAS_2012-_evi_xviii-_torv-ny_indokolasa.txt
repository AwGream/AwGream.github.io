2012. évi XVIII. törvény indokolása

az élelmiszerláncról és hatósági felügyeletéről szóló 2008. évi XLVI. törvény módosításáról

-----STARTING---POINT---ALTALANOS--- 

A törvény az élelmiszerbiztonságot veszélyeztető cselekmények szankcionálásának hatékonyabb eljárási rendjére, illetve annak differenciáltabbá tételére vonatkozik, különösen az élelmiszervállalkozások nagyságára, valamint az ismétlődő elkövetések megfelelő bírságolására.

-----STARTING---POINT---RESZLETES---

Az 1. §-hoz

Az általános rendelkezések között a törvény meghatározza célját, valamint hatályát és alkalmazási körét. A törvény céljai között új pontban jelenik meg az állattenyésztéshez kapcsolódó célkitűzés: egészséges utódállomány létrehozása haszonállatok tenyésztése során.

Az élelmiszerlánc-biztonság rendszerébe tartozik az előírás, amely - a törvény többi céljával együtt - a végső fogyasztók egészségét, valamint a fogyasztók és élelmiszer-vállalkozások érdekeinek védelmét szolgálja. Ezzel párhuzamosan a törvény alkalmazási körét szükséges kiterjeszteni az állatszaporítási létesítmények és technológiák higiéniai körülményeire. Az állattenyésztés szakterületének alapjait külön törvény tartalmazza. Tekintettel arra, hogy az élelmiszerlánc-felügyelet és az állattenyésztés szakterülete számos ponton kapcsolódik, szükséges a kettő közötti határterületet adó szabályokat jelen törvényben megjeleníteni.

A 2. §-hoz

A törvény alkalmazási köre kiterjed az élelmiszerrel rendeltetésszerűen érintkezésbe kerülő anyag, tárgy eszköz, gép előállítására és forgalomba hozatalára, valamint ezek higiéniai megfelelőségére is. A törvény az élelmiszerlánc-felügyeleti szerv élelmiszerbiztonsági feladatai között nevesíti az élelmiszeripari gépek, berendezések higiéniai alkalmasságának vizsgálatát. A felsorolásban szereplő egyéb, élelmiszerrel érintkezésbe kerülő anyag is csak abban az esetben forgalmazható, ha nem jelent veszélyt a vele érintkezett termékre.

A törvény alkalmazási köre kiterjed továbbá az élelmiszer termelésére, előállítására, szállítására, tárolására és forgalomba hozatalára, az élelmiszer fogalmába ezen összefüggésben beletartoznak a borászati termékek, az ízesített bor, ízesített boralapú italok és az ízesített boralapú koktélok, valamint a pálinka és a törkölypálinka is.

A 3-5. §-hoz

Az élelmiszerlánc hatósági felügyelete pontosításra kerül, többek között a növényi termékek GMO vizsgálatával kapcsolatos feladatokkal. A módosított génszerkezetű (GMO) növényekből készült termékek vizsgálata a forgalmazott termékekben nem volt egyértelmű.

Noha a génmódosított termékek fogyasztókra káros hatása még nem nyert teljes körű bizonyítást, szükséges azok külön jelölése és szigorúbb vizsgálata, a fogyasztók egészséghez való jogának, valamint a szabad választás biztosítása érdekében. Ezért a törvényben azt is szükséges kimondani, hogy az élelmiszerlánc hatósági felügyelete kiterjed a géntechnológiával módosított szervezetek előállítására és forgalomba hozatalára, valamint a géntechnológiával módosított összetevőt tartalmazó termékek ellenőrzésére.

A 6. §-hoz

A gomba-szakellenőri tevékenységet végző nagyon fontos szerepet tölt be a vadon termett gombák forgalmazásának szakmai kontrollja során. Vadon termett gombát étkezési céllal forgalomba hozni vagy feldolgozni csak gomba-szakellenőri minősítést követően lehet. Az élelmiszerlánc biztonsága és a fogyasztók egészségének védelme érdekében szükséges olyan jogosítványt adni a gomba-szakellenőr kezébe, amelynek birtokában lefoglalhatja az egészségre ártalmas, mérgező gombát és azt tartalmazó gombatételt. Ennek külön nevesítése azért is szükséges, mivel a gomba-szakellenőr nem minősül hatóságnak.

A 7. §-hoz

A hatósági eljárások tapasztalata szerint bizonyos esetekben a törvény nem tette lehetővé a VI. Fejezet jogkövetkezményei között megfogalmazott intézkedések törvényi alátámasztását, legfeljebb csak közvetett módon. A módosításban felsorolt esetekben - kiemelten a hamisított termékek esetében - a hatóság nem tudta konkrét törvényi hivatkozással megindokolni az intézkedéseket, emiatt ezt az előállítók és forgalmazók számára egyértelművé tenni. Ezért a törvényben egyértelműen ki kell mondani, hogy tilos a hamisított termékek forgalomba hozatala, és e tilalomba ütköző magatartás észlelése esetén a hatóság e törvény szerinti jogkövetkezményeket alkalmazhatja, többek között elrendelheti a termék forgalomból történő kivonását és megsemmisítését.

A 8-14. §-hoz

Az élelmiszerlánc-felügyeleti szerv részletes hatósági feladatai között az állategészségügyi, valamint az élelmiszer-biztonsági feladatai keretében végzett egyes területek pontosítás a szükséges. Az élelmiszerlánc-felügyeleti szerv általános irányítási, szervezési, ellenőrzési feladatköreit a törvény hatályba lépése óta eltelt időszak tapasztalatainak megfelelően pontosítani szükséges szintén. Az élelmiszerlánc-felügyeleti szerv engedélyezi továbbá a gyepmesteri telep, ebrendészeti telep, állatmenhely, valamint az állati eredetű melléktermék kezelését, feldolgozását, hulladékként történő ártalmatlanítását végző vállalkozás működését.

A 2011. március 4-től hatályos, állati melléktermékekre vonatkozó 1069/2009/EK rendelet különbséget tesz az állati eredetű melléktermékek területén a bejelentési kötelezettség alá tartozó tevékenységek és engedélyköteles tevékenységek között. Mivel az állati eredetű melléktermék szállítását, forgalmazását végző vállalkozásokra az uniós előírás szerint csak bejelentési kötelezettség vonatkozik, a törvényben is szükséges a változást átvezetni.

A 15-20. §-hoz

Az élelmiszerlánc-felügyeleti szerv feladatainak ellátásához feltétlenül szükséges a megfelelő információk ismerete, adatok kezelése, nyilvántartások ismerete. A hatékonyabb hatósági feladatellátás biztosítása a kockázatok feltárása, illetve az ellenőrzések lefolytatása érdekében elengedhetetlen, hogy a megfelelő információk naprakészen a hatóság rendelkezésére álljanak. Az élelmiszerlánc kritikus pontjainak meghatározása az összes kiemelt kockázat azonosítását követően lehetséges, amelyhez rengeteg, jól körülírt, egységesen értelmezett adatra van szükség. Ennek bázisán egy átfogó elemző, értékelő információs rendszert szükséges kialakítani, amelyhez a már meglévő adatbázisokat szorosabban kell összehangolni.

A technikai, elsősorban az informatikai fejlődés kaput nyitott egy ilyen információs rendszer megvalósítása felé, a törvényi alapokat kell ennek érdekében megteremteni.

A módosítás ennek érdekében rendelkezik az élelmiszerlánc-felügyeleti információs rendszerről (FELIR), amely magában foglalja az élelmiszerlánc-felügyeleti hatóság által működtetett valamennyi adatbázist. Az adatbázis alapját az adóazonosító jel (adószám) képezi. A törvény arról is rendelkezik, hogy mely, más állami szervek, intézmények által működtetett adatbázisokból kell adatot átadni az élelmiszerlánc-felügyeleti hatóság által elvégzendő ellenőrzések és egyéb hatósági intézkedések lefolytatása érdekében. Az élelmiszerlánc-felügyeleti szerv nemcsak az általa lefolytatott eljárások során jut az ügyfélre vonatkozó adatokhoz, hanem - szintén törvényi felhatalmazás alapján - más szervtől is átvesz adatokat.

A 21. §-hoz

Módosítja a felügyeleti díjra vonatkozó szabályokat is. Ennek keretében a felügyeleti díjat annak is be kell vallania, akinek a fizetési kötelezettsége nem éri el az ezer forintot. Előírásokat tartalmaz a módosítás arra vonatkozóan is, hogy a felügyeleti díj bevallására kötelezett milyen módon köteles a nyilvántartásait vezetni, és a törvényben nem szabályozott kérdések vonatkozásában az adózás rendjéről szóló törvény egyes rendelkezéseit teszi meg a törvény háttérjogszabályként.

A 22-28. §-hoz

Az élelmiszerlánc-felügyeleti szerv által állatbetegség megelőzése, megállapítása, továbbterjedésének megakadályozása, kártételének csökkentése, felszámolása érdekében elrendelhető állat-járványügyi intézkedések köre módosul, illetve kibővül. Az állattartó, az élelmiszer- vagy takarmányvállalkozó esetében a fokozatosság elvének érvényre jutását segíti a rendelkezés. Ebzárlat és legeltetési tilalom elrendelése elsősorban a rókák veszettség elleni immunizálásánál szükséges. Meghatározott állat-járványügyi intézkedések esetén az elrendelésről szóló határozatot meg kell küldeni a települési jegyzőnek. A lakosság tájékoztatása érdekében fontos, hogy a jegyző a helyben szokásos módon közzétegye ezen határozatokat.

A 29. §-hoz

A lakosság tájékoztatása érdekében a jogsértések nyilvánosságra hozatalát a miniszter végzi, a hivatalos honlapján történő közzététel révén. A szakasz meghatározza a kötelezően nyilvánosságra hozandó adatokat részben a fogyasztók elvárt tájékozódási igényének kielégítése, részben a jogkövető magatartás ösztönzésére, mintegy szankcióként. Számos problémát okoz, hogy mely adatokat hozhat nyilvánosságra a hatóság, a szabályozás segít tisztázni a kérdéskört. A törvény alapcélja a fogyasztók védelme, elsősorban biztonsági szempontból.

A 30. §-hoz

Felhatalmazó rendelkezéseket tartalmaz

A 31-32. §-hoz

Az Unió jogának való megfeleltetéseket tartalmazza

A 33. §-hoz

A Melléklet tartalmazza a törvény vonatkozásában alkalmazott fogalmak meghatározását. Egyes fogalmak pontosításra, illetve kiegészítésre kerültek, emellett új fogalmakkal is kiegészült a felsorolás. A növényvédő szernek nem minősülő növényvédelmi hatású termék, növényvédelmi célú eszköz és anyag fogalmának pontosítása is szükséges, ugyanis a hatályos szövegben szereplő műszerek nem képezik a fogalom tárgyát, a fizikai hatáson alapuló anyagokkal pontosítani kell a definíciót. Valamint a „növényvédő hatású termék” fogalom is tévesen került meghatározásra, azt „növényvédelmi hatású termékre” kell módosítani a helyes megfogalmazás érdekében: A gyakorlati tapasztalatok azt mutatják, hogy magánfogyasztási indokkal visszaélések történtek az élelmiszer-előállítás és kereskedelem területén, emiatt szükséges bevezetni a magánfogyasztásra utaló fogalmat. A vendéglátóipari-termék és a rendkívüli élelmiszerlánc-esemény fogalom is pontosításra

A 34-44. §-hoz

Módosuló rendelkezések.

-----STARTING---POINT---VEGE---

A 45. §-hoz

Hatálybaléptető rendelkezések.

A 46. §-hoz

Hatályát vesztő rendelkezések.