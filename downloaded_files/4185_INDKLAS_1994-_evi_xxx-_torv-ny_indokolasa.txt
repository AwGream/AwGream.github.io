1994. évi XXX. törvény indokolása

az útalapról szóló 1992. évi XXX. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

A jövőben az Útalap pénzműveleteit az ágazati miniszter által a pénzügyminiszterrel egyetértésben megbízott pénzintézet végzi.

Az 2. §-hoz

Annak érdekében, hogy a gazdálkodói-lakossági szféra üzemanyagvásárlással összefüggő közvetlen terhei ne növekedjenek, az Útalap-források - törvényben rögzített - értékmegőrzését a központi költségvetésből nyújtott állami támogatás biztosítja.

Mivel az Útalap eddigi - törvénnyel szabályozott - működése során közvetlen költségvetési támogatásban nem részesült, a támogatásnyújtás törvényi feltételeiről az Útalapról szóló törvény nem rendelkezik. A módosításra azért van szükség, hogy a központi költségvetés közvetlen támogatásnyújtásának törvényi feltételei biztosítottak legyenek.

A központi költségvetésből nyújtott támogatás belépése

- egyrészt azért szükséges, hogy az útalapbevételek reálértékének a megőrzése érdekében a (jövő évre prognosztizált 14%-os termelői árnövekedésből, a közútüzemeltetésnél megnövekvő ÁFA fizetési kötelezettségből és az Útalap által fizetett díjak és illetékek emelkedéséből származó) begyűrűződő költségnövekedések, a visszatérítési jogosultságnak a vállalkozói körbe nem tartozó mezőgazdasági kistermelőkre történő kiterjesztése, a gépjárműadóból származó útalapbevétel kiesés, valamint az Útalap bevételeinek beszedésével és ellenőrzésével, illetve a visszatérítéssel és azok ellenőrzésével kapcsolatos költségek ellentételezhetők legyenek;

- másrészt amiatt válik szükségessé, hogy ezáltal - további hitelek felvételének a lehetőségét is megteremtve - a közúti infrastruktúra állapotjavulása (a több évtizedes romlást követően) ne csak likálisan, hanem érdemben is megkezdődhessen és így a növekvő útalapforrásból finanszírozott fejlesztések érzékelhetőbben, közvetlenül és közvetett módon is elősegíthessék a nemzetgazdaság egészének és az ország gazdaságilag elmaradott térségeinek a fejlődését.

A 3. §-hoz

A törvény meghatározza, hogy a belföldi termelő és az importőr az egyes termékek után milyen összegű befizetésre köteles.

A 4. §-hoz

A törvény 3. § (5) bekezdése a) és b) pontjának javasolt módosítása a törvény szövegének aktualizálása miatt szükséges. E változtatások lényegében csak pontosítások, amelyek nem jelentik a törvény érdemi megváltoztatását.

Az 5. §-hoz

A törvény 2. §-ának d) pontja az Útalap forrásaként jelöli meg a felvett hitelek és az Útalap betéti kamatai mellett a kötvénykibocsátásból származó pénzösszegeket is. Ugyanakkor a 4. § (1) bekezdésének c) pontja nem tartalmazza felhasználási jogcímként a lejárt határidejű kötvények visszafizetését. A források és a felhasználási jogcímek közötti összhang megteremtése teszi tehát szükségessé ezt a módosítást, illetve kiegészítést.

A 6. §-hoz

A javaslat rendelkezik arról, hogy a térségeket feltáró, településeket összekötő vagy bekötő kiépítetlen utak építésének támogatására az Útalapból 1994-ben 400 millió, míg egyéb alapokból 200-200 millió Ft-ot el kell különíteni.

Az 7. §-hoz

A törvény 4. §-a (4) bekezdéséből az 1993. évre utaló szövegrész elmarad. A javasolt változtatás azon túl, hogy a törvény szövegének aktualizálást jelenti, kibővíti a támogatásra jogosult beruházások körét a - korábban kiemelten kezelt (4. § (3) bekezdés) - térségeket feltáró, településeket összekötő, vagy bekötő utak építésével.

A 8. §-hoz

A törvény visszatérítési jogosultságot behatároló 5. §-ának (1) bekezdése - igazodva a Ptk. 1993. évi módosításához - megváltozik (a) pont), egyúttal a törvényalkotó eredeti szándékát egyértelműen érvényre juttatva, kiegészül a költségvetési szervek konkrét megjelölésével (b) pont) és a visszatérítésre jogosultak további bővítéseként a vállalkozói körbe nem tartozó mezőgazdasági kistermelőkkel (c) pont).

ad.a) A Ptk. módosításával a Ptk. 658. § c) pontában található felsorolás kiegészült az egyéni vállalkozóval. Így a törvény szövegéből elhagyható a „magánszemélyek jövedelemadójáról szóló 1991. évi XC. törvény 19. §-ának a), b) és d) pontjaiban meghatározott egyéni vállalkozó” szövegrész. A javasolt változtatás lényegében a törvény szövegének aktualizálását jelenti, nem eredményezi a törvény érdemi módosulását.

ad.b) A költségvetési szervekre vonatkozó módosítás azért szükséges, mert így egyértelművé vált jogosultságuk a visszatérítésre.

Az állami költségvetési szervek ugyanis nem tartoznak a Ptk. 685. § c) pontjában felsorolt gazdálkodó szervezetekhez.

ad.c) A kiegészítés a visszatérítési jogosultságnak a vállalkozói körbe nem tartozó mezőgazdasági kistermelőkre való kiterjesztése érdekében vált szükségessé.

A 9. §-hoz

Az 5. § (3) bekezdésének megváltoztatására ugyancsak a visszatérítési jogosultságnak a vállalkozói körbe nem tartozó mezőgazdasági kistermelőkre való kiterjesztése érdekében vált szükségessé.

A hatályos törvény ugyanis jelenleg kizárja, hogy a 2,0 MFt alatti árbevétellel rendelkező és nem vállalkozási keretek között tevékenykedő mezőgazdasági kistermelő visszatérítésben részesüljön.

Az Útalapról szóló törvény visszatérítéses rendszerének kidolgozásakor e kör jogosultsága elismerésének a feltételei nem voltak adottak, mivel a 2,0 MFt-ot meghaladó árbevétellel nem rendelkező mezőgazdasági kistermelők nem kötelezhetők adatszolgáltatásra, adatnyilvántartásra, illetve nem kötelesek nyilvántartásra bejelentkezni az APEH-hez. Mindezek hiányában a visszatérítési jogosultság alapja és mértéke - az Útalap visszatérítéses konstrukció keretei között - így nem elleőrizhető, ami visszaélésekhez vezethet.

Időközben azonban életbelépett az egyes növénytermesztési hitelekhez nyújtott kedvezményekről szóló 40/1992.(III.4.) kormányrendeletet módosító 23/1993.(II.4.) kormányrendelet. Ez a konstrukció alkalmas arra, hogy a gázolaj értékesítését terhelő Útalap-hozzájárulás visszatérítéses rendszerét kiegészítve - az eredeti rendelkezés előírásait a vállalkozói körre kogens szabályként továbbra is fenntartva - lehetőséget adjon a növénytermesztéssel foglalkozó kistermelők visszatérítési jogosultságának az elismerésére.

A 10-11. §-hoz

A javaslat rendelkezik arról, hogy a felhasználó milyen esetekben és milyen arányban igényelheti vissza az Útalapba befizetett hozzájárulást.

A 12. §-hoz

A közúti közlekedésről szóló törvényben megjelölt állami feladatok között kitüntetett helye van a közutak fejlesztésének. A törvény hatályos szövege csak költségvetési szerv és koncessziós társaság részére teszi lehetővé a fejlesztési és a fejlesztéssel összefüggő kezelői feladatok ellátását. Állami feladatok azonban - amennyiben azt a jogszabályok lehetővé teszik - elláthatók az állam többségi részesedésével működő gazdasági társaságok útján is.

Az előbbiekre figyelemmel tartalmazza a javaslat a bővítő intézkedést, melynek alapján a Miniszter - az országos közutak fejlesztése és a fejlesztéssel összefüggő üzemeltetés céljára - gazdasági társaságot alapíthat.

-----STARTING---POINT---VEGE---

A 13. §-hoz

A költségvetési szervek visszamenőleg - összhangban az eredeti elgondolással - már az általuk 1993. évben vásárolt és felhasznált könnyű fűtőolaj és egyéb ipari tüzelőolaj fogyasztói árába beépülő Útalap-hozzájárulást is visszaigényelhetik az adóhatóságtól.