1999. évi LIX. törvény indokolása

a helyi önkormányzatok 1999. évi új címzett támogatásáról, a helyi önkormányzatok címzett és céltámogatási rendszeréről szóló 1992. évi LXXXIX. törvény kiegészítéséről, valamint az államháztartásról szóló 1992. évi XXXVIII. törvény módosításáról

-----STARTING---POINT---ALTALANOS--- 

A Cct. alapján az 1999. évi új címzett támogatások körében az önkormányzatok támogatási igényüket 1999. február 12-ig nyújthatták be. Ezen időpontig 43 db igény érkezett, amelyek összesen 45 milliárd forint címzett támogatási igényt tartalmaznak: ebből az 1999. évi támogatási ütem 5,7 milliárd forint.

1999-ben a költségvetési törvény 48,0 milliárd forint címzett és céltámogatási előirányzatot tartalmaz. A rendelkezésre álló összeg közel 90%-át (43 milliárd forintot) leköt a már folyamatban lévő beruházások támogatási igénye. Az 1999. évi előirányzatból az új címzett és céltámogatásokra tehát 5 milliárd forint fordítható. A költségvetési törvény alapján az 1999. évben induló beruházások címzett támogatásának 1999. évi támogatási ütemére 2 milliárd forint fordítható.

A helyi önkormányzatok által benyújtott 1999. évi új címzett támogatási igények feldolgozásakor és a támogatási javaslat kidolgozása során általános szempontok voltak a következők:

a beruházás a központi források hatékony felhasználásával valósuljon meg, a költségtakarékosság követelményeinek megfelelően,

a közösen ellátott feladatok, a területi szolgáltatásokat végző intézmények előnyben részesüljenek,

az igénybenyújtó önkormányzat anyagi erőihez mérten saját forrást is felhasználjon a beruházás megvalósításához.

A benyújtott igények, valamint a feldolgozás eredményeképpen a törvényi feltételeknek megfelelő, támogatásra javasolt 1999. évi új címzett támogatási igények főbb adatai a következők:

 

 

 

 

 

 

 Benyújtott

 

 Támogatásra javasolt

 

 Megnevezés

 címzett támogatási igények

 

 

 

 

 száma

 1999.évitámogatásösszege(millió Ft)

 száma

 1999. évitámogatásösszege(millió Ft) 

 Vízgazdálkodás

 3

 255

 2

 200

 Egészségügyi ellátás

 16

 3884

 7

 600

 Szociális ellátás

 4

 400

 4

 400

 Közoktatás

 14

 523

 12

 435

 Kultúra

 6

 683

 4

 365

 Összesen:

 43

 5745

 29

 2000

-----STARTING---POINT---RESZLETES---

Az 1. §-hoz

A törvény 1. számú melléklete tartalmazza a helyi önkormányzatok részére a támogatás szempontjából új és támogatásra javasolt beruházásaikhoz az 1999-ben és az azt követő években járó támogatás összegét, a beruházás összköltségét és a beruházás finanszírozásába bevont saját forrást önkormányzatonkénti és beruházásonkénti részletezésben. E mellékletbe azok az igények kerülhettek, amelyek az igénybevétel jogszabályi feltételeinek minden szempontból megfeleltek és a beruházások szervesen beleilleszkednek a szakmai fejlesztési programokba.

A támogatásra javasolt 29 igény révén együttesen mintegy 19 milliárd forint értékű beruházás valósulhat meg, amiből 17 milliárd forint a címzett támogatás összege.

A 29 beruházásból 2 a vízgazdálkodási ágazatban, 7 az egészségügyi, 4 a szociális ellátás, 12 az oktatás és 4 a kulturális szolgáltatás területén eredményezheti a lakosság ellátottságának javulását.

Az egyes ágazatokban a javasolt támogatással megvalósítandó beruházások főbb jellemzői a következők:

A vízgazdálkodásban az egyre gyakoribb viharkárok megelőzése érdekében a támogatásra javasolt körbe kerültek a belterületi vízrendezésre benyújtott legfontosabb és a jogszabályi feltételeknek megfelelő igények.

Az egészségügyi ellátásnál javasolt kórházrekonstrukciók célja a korszerűbb ellátás megvalósítása. A beruházások nem járnak ágyszám növeléssel. A támogatásra javasolt rekonstrukciók - a kivitelezési és működési költségmegtakarítás elvének fokozott érvényesítése következtében - nem eredményeznek működési többletkiadást.

A szociális ellátás területén javasolt beruházások az időskorúak és a pszichiátriai betegek szakmai irányelveknek megfelelő ápoló-gondozó otthonban történő elhelyezésének mennyiségi és minőségi fejlesztését szolgálják.

A közoktatásnál javasolt beruházások kiválasztásánál elsőbbséget kaptak a halaszthatatlan rekonstrukciós munkálatok, az egyedi, speciális képzési profilú, nagy vonzáskörzettel rendelkező középfokú oktatási intézmények és a kistelepüléseken - elsősorban - a többfunkciós létesítmények fejlesztései.

A kultúra területén az ágazati koncepcióban megfogalmazott fejlesztési céloknak megfelelően a támogatásra javasolt beruházások esetében a következő szempontok érvényesültek:

a vonatkozó törvények alapján - a levéltárakra háruló iratátvételi kötelezettségek teljesítése érdekében - a levéltári raktárak bővítése és a levéltári munka feltételeinek javítása,

többfunkciós létesítmények megvalósítása, különösen a kistelepülések népességmegtartó erejének fokozása, a művészeti alkotómunkának otthont nyújtó objektumok építése,

törvényben meghatározott önkormányzati közművelődési és nyilvános könyvtári ellátási feladatok végrehajtását biztosító létesítmények építése, rekonstrukciója,

a színházi rekonstrukciók megkezdett folyamatának továbbvitele.

A 2. §-hoz

A törvény 2. számú melléklete tartalmazza az elutasításra javasolt 14 címzett támogatási igény önkormányzatonkénti részletezését.

A támogatásra nem javasolt igények egy része - szakmai indokoltságuk ellenére - nem elégíthető ki a támogatási lehetőségek szűkös volta miatt. Az igények másik része azért nem javasolható támogatásra, mert az igénybejelentés vagy nem felelt meg a jogszabályi feltételeknek, vagy a célokat tekintve nem volt a címzett támogatásban részesíthető beruházások körébe illeszthető. Az elutasításnak ezen indokait a törvény beruházásonként tartalmazza.

A 3. §-hoz

A címzett támogatással folyamatban lévő rekonstrukciókhoz a Cct. 3. §. (7) bekezdése alapján a törvényi változásból (például kórházberuházásoknál az 1996-ban hatályba lépett minimumfeltételek) eredő többletköltségekhez az érintett önkormányzatok kiegészítő támogatást kérhetnek. Az Országgyűlés egyedi mérlegelés alapján dönt az eredeti támogatás módosításáról. A támogatási javaslatot a törvény 3. számú melléklete tartalmazza.

A 4. §-hoz

A Cct. 16. § (1) bekezdése szerint a címzett támogatással folyamatban lévő beruházások elfogadott összköltségéhez képest nem illeti meg az önkormányzatokat további központi támogatás. A törvény 3. számú mellékletében szereplő önkormányzati beruházások esetében e jogszabály alól felmentést célszerű adni.

Az 5. §-hoz

A címzett támogatással folyamatban lévő rekonstrukciók - törvénymódosításból származó - többlettámogatásának fedezetére az 1998. második félévi lemondásokból felszabaduló összeg felhasználása célszerű. A hatályos jogszabályok szerint ez az összeg az 1999. évi új céltámogatásokra rendelkezésre álló éves előirányzatból már ki nem elégíthető, de a feltételeknek megfelelő és a Cct-ben meghatározott igény-kielégítési sorrendben következő igényekre fordítható. Emiatt azonban módosítani szükséges a címzett és céltámogatásokat szabályozó törvényt.

Szintén a törvény módosításával oldható meg, hogy az 1998. évi PHARE támogatást a központi támogatásban részesülő önkormányzatok igénybe vehessék úgy, hogy közben az 1998. évben közzétett támogatás felhasználására való jogosultságukat ne veszítsék el. Ennek érdekében a kihirdetéstől számított további tizenkét hónap, azaz huszonnégy hónap áll az önkormányzatok rendelkezésére, így a határidők is egy évvel későbbre tolódnak.

A 6. §-hoz

A címzett támogatással folyamatban lévő rekonstrukciók többlettámogatásának fedezetére az 1998. második félévi lemondásokból felszabaduló összeg felhasználásához kapcsolódóan az államháztartásról szóló törvény módosítása is szükséges. Az erre vonatkozó módosítást tartalmazza a 6. §.

-----STARTING---POINT---VEGE---

A 7. §-hoz

A hatályba léptető rendelkezéseknél kell gondoskodni a kivitelezés megkezdésének meghosszabbított határidejéhez kapcsolódó módosításnak a Cct. érintett paragrafusaira vonatkozó kiterjesztéséről.

Az államháztartásról szóló törvény 101. § (4) bekezdésének módosítása során érvényben kell tartani az 1999. évi költségvetési törvényben ugyanezen jogszabályhelyre vonatkozó hatályba léptető rendelkezést, miszerint azt az 1998. évi maradványra is alkalmazni kell.