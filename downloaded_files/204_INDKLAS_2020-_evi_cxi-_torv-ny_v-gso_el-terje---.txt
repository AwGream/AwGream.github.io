2020. évi CXI. törvény végső előterjesztői indokolása

a vad védelméről, a vadgazdálkodásról, valamint a vadászatról szóló 1996. évi LV. törvény módosításáról

-----STARTING---POINT---ALTALANOS--- 

A vad védelméről, a vadgazdálkodásról, valamint a vadászatról szóló 1996. évi LV. törvény hatályos szövege alapján a terelővadászat során hajtókutyák is használhatók.

A védett őshonos vagy veszélyeztetett, magas genetikai értéket képviselő tenyésztett magyar állatfajták nemzeti kinccsé nyilvánításáról szóló 32/2004. (IV. 19.) OGY határozat értelmében az erdélyi kopó magyar nemzeti kincs. A Magyar Ebtenyésztők Országos Egyesületeinek Szövetsége adatai alapján az erdélyi kopó törzskönyvezett egyedszáma csökkenő tendenciát mutat. 2018-ban már csak 24 erdélyi kopót törzskönyveztek. A fajta adottságainak megőrzéséhez indokolt a fajta munkakészségének fenntartása, nagyvad terelővadászatán történő használatának lehetővé tétele.

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

-----STARTING---POINT---RESZLETES---

Az 1. §-hoz

A mai magyar vadászati gyakorlatban a legtöbb esetben a terelővadászatokat nagy területen, sok hajtó és sok hajtókutya alkalmazásával rendezik, így indokolatlan a magas marmagasságú erdélyi kopó kizárása ebből a típusú vadászati módból. A tilalom legfőképpen a kis területen, kevés számú vadász és hajtóeb segítségével végzett vadászat esetén szükségszerű leginkább. Bizonyos talajviszonyok mellett (pl. vizes árterületek) kifejezetten indokolt lehet az erdélyi kopó használata.

A módosító javaslat a 45 centiméteres marmagassági korlát vonatkozásában kivételként kívánja rögzíteni az erdélyi kopókat.

-----STARTING---POINT---VEGE---

A 2. §-hoz

Hatályba léptető rendelkezés.