2012. évi CLXIII. törvény indokolása

Magyarország helyi önkormányzatairól szóló 2011. évi CLXXXIX. törvény módosításáról

-----STARTING---POINT---ALTALANOS--- 

A törvény célja a közös önkormányzati hivatalok alakítására vonatkozó feltételek kiegészítése, pontosítása annak érdekében, hogy a törvényben meghatározott önkormányzatok számára lehetővé tegye, hogy miniszteri jóváhagyás esetén megtagadhassák a közös önkormányzati hivatal létrehozására irányuló kezdeményezés teljesítését.

-----STARTING---POINT---RESZLETES---

Az 1. §-hoz

A Magyarország helyi önkormányzatairól szóló törvény rendelkezései között szerepel, hogy a városi, valamint a kétezer főt meghaladó lakosságszámú települési önkormányzat képviselőtestülete nem tagadhatja meg a közös önkormányzati hivatal létrehozására irányuló megállapodás megkötését, ha azt a vele határos település kezdeményezi. A közös önkormányzati hivatal a részt vevő önkormányzatok számára biztosítja mind az önkormányzati, mind az államigazgatási feladatok ellátását, döntések előkészítését, végrehajtásuk szervezését. A hatékony munkavégzést nehezítheti, ha a közös hivatalhoz tartozó települések nem azonos országgyűlési egyéni választókerülethez tartoznak. Ezért a rendelkezés a fentiekben ismertetett fő szabálytól való eltérés lehetőségét biztosítja, amikor lehetővé teszi az érintett önkormányzat számára, hogy a kormányhivatal vezetőjének jóváhagyásával megtagadhassa a közös hivatal létrehozására irányuló megállapodás megkötését, ami ellen az érintett önkormányzat jogszabálysértésre hivatkozással a Törvényszékhez fordulhat.

-----STARTING---POINT---VEGE---

A 2. §-hoz

Hatályba léptető rendelkezést tartalmaz.

A 3. §-hoz

A törvény sarkalatosságára vonatkozó rendelkezést tartalmaz.