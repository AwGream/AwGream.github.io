1995. évi XXVII. törvény indokolása

a jövedéki szabályozásról és ellenőrzésről, valamint a bérfőzési szeszadóról szóló 1993. évi LVIII. törvény, továbbá a fogyasztási adóról és a fogyasztói árkiegészítésről szóló 1991. évi LXXVIII. törvény módosításáról

INDOKOLÁS

-----STARTING---POINT---ALTALANOS--- 

A jövedéki termékkörben a költségvetésnek a legnagyobb veszteséget - mintegy 15-20 milliárd forint adóbevétel kiesést - a háztartási tüzelőolajjal elkövetett visszaélések, az olajszőkítés, a gázolajként történő felhasználása, s az adózás megkerülésének legkülönfélébb módjai okozzák.

A jelenleg érvényesülő HTO-utalvány rendszer nem vagy alig mérsékelte a kedvezőtlen jelenségeket, ugyanakkor túlzottan bürokratikus, költséges és nagy adminisztrációval működtethető, sőt új visszaélésekre adott lehetőséget (HTO-utalvány hamisítása, másodlagos forgalma).

Ez év elejétől a háztartási tüzelőolaj is fogyasztási adós termékké vált, azt azonban a lakosság továbbra is adót nem tartalmazó áron vásárolhatja meg, a kiskereskedőknek biztosított adóvisszaigénylés révén. Az adó utólagos visszatérítése viszont számos kiskereskedő részére okoz nehezen áthidalható likviditási gondokat, veszélyeztetve ezzel egyes területeken a lakosság ellátását is.

A ma érvényesülő rendszerről az új, az önkormányzatokon keresztül megvalósuló, közvetlenül a lakosságnak nyújtott fűtési támogatásra csak akkor lehet átfedés nélkül, további visszaélések elkerülsével átállni, ha a két törvényben a háztartási tüzelőolajra vonatkozó rendelkezések május 1-jétől hatályukat vesztik. A jövedéki törvény alapján ugyanis a lakosság a 94/95-ös fűtési idényre szóló HTO-utalványt április 30-ig, de a 95/96-os fűtési idényre szóló, már a lakosság rendelkezésére álló HTO-utalványt is május 1-jétől beválthatja. A fogyasztásiadó törvény szerint pedig a HTO-utalványra értékesített tüzelőolaj mennyiség után a kiskereskedőknek a fogyasztási adót vissza kell téríteni. Ha a mai gyakorlat május 1-je után is tovább él, utólag nem lehet megállapítani, hogy a következő fűtési idényre ki vásárolt már háztartási tüzelőolajat kedvezményes áron, illetve ki fordulhat indokoltan az önkormányzathoz fűtési támogatásért.

A HTO-utalvány, az adóvisszatérítés megszűnésével párhuzamosan az abban érintett és a legrászorultabb lakossági rétegek számára a helyi szociálpolitika keretei között segélyezési lehetőséget indokolt biztosítani.

Az önkormányzatok a lakásfenntartási támogatás részeként 1995. évben, központi költségvetési pótlólagos támogatásból 3 milliárd forintot fordíthatnak majd

- a kizárólag lakás céljára szolgáló épületek tüzelőolaj fűtéséhez történő hozzájárulása a helyileg elismert jövedelemszint alatt, valamint

- egyszeri támogatásra a tüzelőolajat más fűtési móddal felváltó háztartások részére.

Ez a gazdasági stabilizációs intézkedésekhez kapcsolódó önkormányzati szociálpolitikai csomag részét képezi.

A Javaslat taralmazza továbbá a személygépkocsik fogyasztási adómértékének 10 %-pontos növelését is. Ezt egyfelől a költségvetési bevételek növelése, másfelől a külgazdasági folyamatok befolyásolása indokolja.

-----STARTING---POINT---RESZLETES---

-----STARTING---POINT---VEGE---