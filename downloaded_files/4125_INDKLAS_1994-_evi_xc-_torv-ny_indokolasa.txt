1994. évi XC. törvény indokolása

az ügyvédségről szóló 1983. évi 4. törvényerejű rendelet módosításáról

-----STARTING---POINT---ALTALANOS---

Az ügyvédekkel szemben lefolytatandó fegyelmi eljárás az Európa Tanácsnak az emberi jogok és alapvető szabadságok védelméről szóló egyezménye (Egyezmény) értelmében a 6. cikk hatálya alá esik. Ezért az érintettnek joga van arra, hogy ügyét a törvény által létrehozott független és pártatlan bíróság tárgyalja. Az eljáró szervnek nem kell feltétlenül a "rendes bírósági szervezetbe" integrálódnia, de rendelkeznie kell a bíróságra jellemző adottságokkal.

Az ügyvédségről szóló - 1991. év XXIII. törvénnyel módosított - 1983. évi 4. törvényerejű rendelet (Ütvr.) 16. §-a jelenleg az ügyvédek elleni fegyelmi eljárást első fokon az Ügyvédi Kamara fegyelmi bizottsága, másodfokon az Országos Ügyvédi Kamara fegyelmi bizottsága hatáskörébe utalja; a konkrét fegyelmi ügyben eljáró fegyelmi tanács tagjai mind első-, mind másodfokon ügyvédek.

Az Egyezmény 6. cikkével való összhang megteremtése érdekében a törvényjavaslat a fegyelmi ügy másodfokú elbírálásába hivatásos bírákat von be, az eljárás a közigazgatási perekre irányadó szabályok szerint történik.

-----STARTING---POINT---RESZLETES---
-----STARTING---POINT---VEGE---