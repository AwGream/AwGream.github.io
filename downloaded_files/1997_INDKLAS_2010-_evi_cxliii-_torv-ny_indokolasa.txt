2010. évi CXLIII. törvény indokolása

a Magyar Köztársaság 2010. évi költségvetéséről szóló 2009. évi CXXX. törvény módosításáról

Általános indokolás

A költségvetés általános tartaléka kimerülőben van. Az év hátralévő részében jelentkező nélkülözhetetlen feladatok finanszírozhatósága érdekében, a távközlési ágazatot terhelő különadóból származó többletbevételt a költségvetés általános tartalékának emelésére kell fordítani.

Részletes indokolás

Az 1-2. §-hoz

A távközlési ágazat 61 milliárd forintos adóbefizetése a X. Miniszterelnökség fejezetben lévő, a költségvetés általános tartalékát növeli. Ezt a főösszegeken is át kell vezetni.

A 3. §-hoz

A törvény kihirdetését követő 8. napon lép hatályba, és a hatálybalépését követő napon hatályát veszti.