2005. évi CXVII. törvény indokolása

az Országos Rádió és Televízió Testület 2004. évi költségvetésének végrehajtásáról

Általános indokolás

Az ORTT a jóváhagyott költségvetését törvénytervezet formájában benyújtotta az Országgyűlés Költségvetési és Pénzügyi Bizottságához.

A Költségvetési és Pénzügyi Bizottság az ORTT 2004. évi költségvetéséről szóló törvénytervezetet az Országgyűlés elé terjesztette.

A törvénytervezet megtárgyalását követően az Országgyűlés az ORTT 2004. évi költségvetését a 2003. évi CXVII. törvénnyel (a továbbiakban: Rtv.) fogadta el.

A költségvetés kiadási és bevételi főösszege 860,800 millió forint.

Az ORTT költségvetésen kívüli bevételeinek és kiadásainak főösszege 6 465,058 millió forint.

A hivatkozott törvény 3. §-ban foglaltak alapján az ORTT elkészítette a 2004. évi költségvetés végrehajtásáról szóló beszámolót, melyet az Rtv. 43. § (1) bekezdésében meghatározott beszámolóhoz csatlakozóan az Országgyűlésnek megküld.

Részletes indokolás

A bevételek alakulása

Az ORTT intézményi bevételei

A 2003. évi CXVII. törvény 2. számú mellékletében 860,800 millió forintban került meghatározásra az ORTT 2004. évi törvény szerinti bevétele, összhangban az Rtv. 84. § (2) és (3) bekezdésében foglaltakkal. A Testület általános működési és felhalmozási kiadásainak forrásaként a Műsorszolgáltatási Alap 2004-ben az üzemben tartási díj pótlására, valamint egyéb bevételei terhére - a Testület által jóváhagyott átcsoportosítással együtt - összesen 1 105,370 millió forint támogatást utalt át az ORTT Magyar Államkincstárnál vezetett elszámolási számlájára.

Az 2004. évi gazdálkodás során intézményi működési és felhalmozási bevételként címzett támogatásként összesen 17,366 millió forint realizálódott.

Összességében tehát az ORTT 2004. évi törvény szerinti és működési pénzforgalmi bevétele 1 122,736 millió forint.

Az ORTT költségvetésen kívüli bevételei

Az ORTT kiszámlázott és beszedett, de véglegesen a Műsorszolgáltatási Alapot illető bevételei 2004. évben az alábbiak szerint teljesültek.

A műsorszolgáltatási díjbevétel 5 494,830 millió forint, a pályázati díjbevétel 241,658 millió forint, a kötbér, bírság és késedelmi kamat bevétel pedig 241,612 millió forint volt. Az óvadék bevétele 271,000 millió forint és az adóköteles bevételek utáni általános forgalmi adó bevétel 1 423,779 millió forint volt.

Az általános forgalmi adó kötelezettség finanszírozásaként az összes bevétel a Műsorszolgáltatási Alaptól 354,978 millió forint.

Összességében az ORTT kezelésű költségvetésen kívüli bevételek 8 033,381 millió forintot tesznek ki.

A kiadások alakulása

Az ORTT intézményi kiadásai

Az 2004. évi költségvetésről szóló 2003. évi CXVII. törvény 1. számú mellékletében a 860,800 millió forint kiadási főösszegen belül a személyi juttatások 517,929 millió forint, a munkaadókat terhelő járulékok 163,458 millió forint és a dologi kiadások 168,413 millió forint összegben kerültek meghatározásra. A költségvetés felhalmozási kiadásokra vonatkozóan előirányzata 11,000 millió forint.

A 2004. évi költségvetésről szóló törvényben az Országgyűlés a főbb kiadási előirányzatok közötti átcsoportosításra, illetve a költségvetések közötti átcsoportosításra hatalmazta fel az ORTT-t.

Az előirányzat módosítások a személyi juttatásokat, a munkaadókat terhelő járulékokat valamint a dologi kiadásokat, illetve a felhalmozási kiadásokat érintették. A saját hatáskörben végrehajtott, főösszegen belüli előirányzat módosításokon kívül lehetőség nyílt a tárgyévi működési bevételek terhére is növelni a kiadási előirányzatot.

A Műsorszolgáltatási Alap költségvetéséből átcsoportosított 244,570 millió forint forrás összegével is lehetőség nyílt a kiadási előirányzat növelésére.

A konkrét tényadatok alapján a működési kiadások közül a személyi juttatások és a munkaadókat terhelő járulékok összes kiadása 774,350 millió forint, a dologi kiadás pedig 246,292 millió forint.

Az összes felhalmozási kiadás 103,618 millió forint, amelyen belül 101,868 millió forint az eszközberuházás és 1,750 millió forint a köztisztviselők részére nyújtott visszatérítendő lakásépítési támogatás. Összességében a kiadások összege 1 124,260 millió forint.

A kiemelt előirányzatok 2004. évi teljesítése összhangban van a módosított előirányzatokkal.

Az összes kiadás módosított előirányzathoz viszonyított teljesítése 96%-os.

Az ORTT költségvetésen kívüli kiadásai

Összességében a költségvetésen kívüli kiadások - a műsorszolgáltatási díj, a frekvencia- és támogatási pályázati díj, az óvadék, a kötbér, bírság és a késedelmi kamat továbbutalása a Műsorszolgáltatási Alapnak, illetve az ÁFA befizetése a költségvetésnek - az év folyamán a tényleges költségvetésen kívüli bevételeknek megfelelően alakultak.

A finanszírozott általános forgalmi adó visszatérített összege a Műsorszolgáltatási Alapnak 143,616 millió forint.

A költségvetésen kívüli ORTT kezelésű 2004. évi összes kiadás 7 969,542 millió forint volt. A költségvetésen kívüli bevételek és kiadások különbsége a 2004. december 31-én, az ORTT elszámolási számláján lévő idegen pénzeszközök állománya (az ORTT-hez beérkezett, de a Műsorszolgáltatási Alaphoz még át nem utalt, úgynevezett függő bevételek összege).

A pénzmaradvány megállapítása

Az ORTT saját pénzeszközeinek 2004. december 31-i záróállománya 110,960 millió forint.

A pénzeszközök állományából kiindulva a pénzmaradvány összegét az alábbi tételek növelik:

A költségvetési aktív kiegyenlítő elszámolások záróegyenlege 1,659 millió forint.

Az aktív átfutó elszámolások záróegyenlege 0,138 millió forint

A pénzmaradvány összegét az alábbi tételek csökkentik:

A költségvetési aktív függő elszámolások záróegyenlege 4,262 millió forint

A költségvetésen kívüli passzív függő elszámolások záróegyenlege 63,839 millió forint.

Mindezek alapján az ORTT 2004. évi pénzmaradványa 44,069 millió forint.

A pénzmaradvány összege a 2004. évi kötelezettségvállalások 2005. évi kiegyenlítésére fordítható.

Indokolás a Műsorszolgáltatási Alap 2004. évi költségvetésének végrehajtásához

A Műsorszolgáltatási Alap 2004. évi költségvetését a Rtv. 77. §-ának (6) bekezdése szerint az Országos Rádió és Televízió Testület költségvetésének mellékleteként az Országgyűlés hagyja jóvá.

Az Rtv. által meghatározott egyes keretek 2004. évi nyitó és záróállományát a következő táblázat tartalmazza. 

 

 

 

 

 

 Adatok millió Ft-ban

 Keret

 Nyitó egyenleg 2004. jan. 1

  Növekedés

  Csökkenés

  Átcsoportosítás

 Záró egyenleg 2004. dec. 31

 Ebből kötelezettség vállalás

 78. § (2)

 94

 522

 343

 - 152

 121

 99

 84. § (2)

 961

 1 291

 1 434

 - 378

 440

 990

 131. § (3)

 2 763

 1 350

 1 524

 - 395

 2 194

 2737

 szabad keret

 1 302

 2 576

 2 885

 925

 1 918

 300

 Továbbutalási kötelezettség

 36

 0

 36

 0

 0

 0

 Összesen

 5 155

 5 739

 6 222

 0

 4 673

 4 125

Az Alap a számvitelről szóló 2000. évi C. törvény szerint a gazdasági eseményeket a kettős könyvvitel szabályai szerint rögzíti. Előbbiek okán a költségvetés teljesítésének összeállítása az analitikus nyilvántartások, illetve a pénzforgalom nyilvántartása alapján történt.

Bevételek szerkezete:

1. Üzembentartási díj pótlása

Üzembentartási díj jogcímen a Magyar Köztársaság 2004. évi költségvetéséről és az államháztartás hároméves kereteiről szóló 2003. évi CXVI. törvényben meghatározott összeg került jóváírásra. Hasonló jogcímen a korábban díjbeszedést végző szervezet nem jelentős összegeket utalt át.

2. Műsorszolgáltatási díjak

Az országos műsorszolgáltatók előirányzata és teljesítése közötti nem jelentős különbözet a 2003. évben előre becsült inflációból ered. Ez alól kivétel az Országos Kereskedelmi Rádió Rt. (Danubius Rádió Műsorszolgáltató Rt.), mivel az ORTT és közte megállapodás jött létre, amely alapján fix díjat fizet évente.

A nem országos földfelszíni jogosultsággal rendelkező műsorszolgáltatók díja a 2004. évben az Alaphoz befolyt nettó összegeket tartalmazza amely az előirányzathoz képest magasabb. Továbbra is jelentős tartozással rendelkeznek a következő nem országos műsorszolgáltatók: Budapest Televízió Rt., Minimax Műsorszolgáltató Rt., Musicmax Műsorszolgáltató Rt., TV Egy Kulturális és Műsorszolgáltató Rt., Box Televízió Műsorszolgáltató Rt., Gidó Média Kft., Digitál SM Kft.

3. Pályázati díjak

A pályázati díjak között a bevételként elszámolt összegek szerepelnek. A pályáztatási eljárás szabályainak megfelelően a befolyt összegek nem tekinthetők egységesen bevételnek (ezért itt a pénzügyileg befolyt összeg korrekciójára volt szükség), hiszen a következő évre áthúzódó bírálatok miatt a visszautalások csak a következő évet érintik. Az előirányzattól való pozitív eltérést indokolja, hogy nagy számban kerültek pályázati eljárások kiírásra és lezárásra.

4. Kötbér, kártérítés és bírság

A műsorszolgáltatási díjak késedelmes befizetése miatt 39 M Ft késedelmi kamat érkezett az Alap bankszámlájára. Kötbér és bírság jogcímen 260 M Ft került az Alap számláján jóváírásra. Az előirányzat és a teljesítés közti eltérés oka, hogy az óvatosság elve alapján ezen a jogcímen nem lett előirányzat tervezve.

5. Önkéntes befizetések

Önkéntes befizetések között került feltüntetésre a pályázati díjak túlfizetéseinek azon része, amelyek a pályázati felhívás szerint a pályázónak nem járnak vissza (összegük nem jelentős).

6. Egyéb bevételek

Az egyéb bevételek szerkezete a következő:

- visszakövetelt és visszafizetett támogatás 31 M Ft

- pénzügyi műveletek 2004-ben pénzügyileg realizált eredménye 371 M Ft,

Az előirányzatot meghaladó teljesítés oka, hogy nagy összegben érkeztek vissza támogatottaktól támogatások. Jelentős a pénzügyi műveletek bevétele is.

7. Az ORTT-t terhelő, a műsorszolgáltatók által be nem fizetett áfa

Ezen a soron az Iroda részére finanszírozott áfa utalások egyenlege szerepel, amely 2004-ben pozitív, mivel a térülés meghaladja a finanszírozást. (ld. Kiadások 8. pont)

8. Maradvány felhasználása

A bevételek és kiadások különbsége 482 M Ft kiadási többlet, amelyre a fedezetet az előző évek pénzmaradványai biztosítják a következő szerkezeti megoszlásban. (Az eredményt nem érintő jóváírások és kiadások éppen az Alap olyan bevételeit tartalmazzák, melyeket továbbutalási kötelezettség terheli. Ezen összegek jóváírására és terhelésére két különböző költségvetési évben került sor.)

 

 

 

 Adatok millió Ft-ban

 A kiadások és bevételek közötti eltérés magyarázata

 befolyt összegek

 eszközölt kiadások

 egyenleg

 I.

 78. § (2) törvényhely bevételek és kiadások

 522

 - 343

 179

 II.

 84. § (2) törvényhely bevételek és kiadások

 1 291

 - 1 434

 - 143

 III.

 131. § (3) törvényhely bevételek és kiadások

 1 350

 - 1 524

 - 174

 IV:

 Szabad keret bevételei

  

  

 - 309

 

 Sláger Rádió műsorszolgáltatási díj

 1 230

  

  

 

 nem országos műsorszolgáltatási díj 

 522

  

  

 

 pályázati díjak egyenlege

 64

  

  

 

 kötbérek, bírságok, késedelmi kamatok

 299

  

  

 

 pénzügyi műveletek realizált eredménye

 371

  

  

 

 visszafizetett támogatások

 31

  

  

 

 megfinanszírozott áfa térülés

 58

 

 

 

 Szabad keret kiadásai

  

  

  

 

 műsorszolgáltatási díjjal összefüggő  költségek

  

 - 6

  

 

 kiegészítő támogatások (ORTT, közalapítványok)

  

 - 1 062

  

 

 MA költségei 

  

 - 865

  

 

 szerzői jogdíj

  

 - 181

  

 

 pályáztatás költségei

  

 - 91

  

 

 egyedi támogatások

  

 - 350

  

 

 non-profit és közműsorszolgáltatók támogatása

  

 - 329

  

 V.

 Eredményt nem érintő jóváírások és kiadások 

  

  

 - 36

 

 Danubius Rádió Műsorszolgáltató Rt. által befizetett műsorszolgáltatási díj 

 225

 - 261

  

 Egyenleg

 5 963

 - 6 445

 - 482

Kiadások szerkezete:

1. Továbbutalt üzembentartási díj

A továbbutalt üzembentartási díj a 2004. évben a közalapítványok és az ORTT részére az Rtv. 84. §-ának (2) bekezdése alapján továbbutalt összegeket tartalmazza.

2. Céltámogatások

A céltámogatások a következőkből tevődnek össze:

- közszolgálati műsorszámok támogatására 1 434 M Ft került kifizetésre [84. § (2)],

- közszolgálati műsorok támogatására 343 M Ft került kifizetésre a 2004. évben [78. § (2)],

- a műsorszórás- és elosztás fejlesztésének támogatására 1.524 M Ft összegben került sor [131.§ (3)],

- a nem nyereségérdekelt és közműsorszolgáltatók támogatására 2004-ben 329 M Ft értékben került sor [78. § (1)].

Az előirányzathoz viszonyított eltérést a pályázati eljárások sajátosságai okozzák.

3. Továbbutalt műsorszolgáltatási díjak

A továbbutalandó műsorszolgáltatási díj az országos jogosultsággal rendelkező MTM-SBS Televízió Rt. és a Danubius Rádió Műsorszolgáltató Rt. (Országos Kereskedelmi Rádió Rt.) műsorszolgáltatók által befizetett és az Rtv. 131. §-ának (2) bekezdése alapján továbbutalt díjakból tevődik össze. A televíziós jogosultság ellenértéke 30-70%-ban oszlik meg a Duna Televízió Rt. és a Magyar Televízió Rt. között, míg a rádiós jogosultság díja a Magyar Rádió Rt-t illeti. A Danubius Rádió Műsorszolgáltató Rt. által befizetett díj 36 M Ft-tal kevesebb, mint a Magyar Rádió Rt. felé továbbutalt összeg, mivel a jóváírásra és a terhelésre különböző költségvetési években került sor.

4. Kiegészítő támogatások

A kiegészítő támogatások az üzembentartási díjak 1-1%-át egészítik ki a következő módon:

- az Országos Rádió és Televízió Testületnek 646 M Ft került 2004. évi kiegészítésként átutalásra,

- a kiegészítő támogatások előirányzata módosításra került a Testület 33/2004. (I. 15.) határozata alapján az ORTT részére átcsoportosított 245 M Ft-tal,

- a közalapítványok esetén a kiegészítés nem abszolút összeghez, hanem a beszedett összeg 0,8%-ra történő kiegészítést jelent, melynek értéke 172 M Ft.

A kiadás elmaradásának oka, hogy a 2004. évi költségvetés összeállításakor a közalapítványok esetében a kiegészítés mértéke a közalapítványok által kért mértékben került meghatározásra, azonban kérésük jogszabályi szinten nem került elfogadásra.

5. Igazgatóság

A Testület 747/2004. (VI. 10.) határozatával az Igazgatóság kiadásai a kötelezettségvállalással terhelt maradványok összegével megemelésre kerültek, illetve az alábbi kiemelt célokra kerültek összegek elkülönítésre:

A médiarendszer fejlődésének alakulásáról és a szabályozás lehetőségeiről szóló tanulmányok elkészítésére: 30 M Ft

Digitális archiválással kapcsolatos dologi kiadások: 13 M Ft

Egyéb dologi kiadások: 67,7 M Ft

Irodaházi elhelyezés céljára: 139 M Ft

Az igazgatóság vezetője számára elkülönített felhalmozási keretből: 7 M Ft

Az Igazgatóság költsége az Alap tevékenysége körében felmerült kiadásokat tartalmazza. Tekintve, hogy az Alap a kettős könyvvitel szabályainak megfelelően vezeti könyveit így a tényleges pénzmozgással járó összegekhez képest a főkönyvi adatok eltérést mutatnak.

6. Szerzői jogdíjak

A szerzői jogdíjak 2004-re kifizetett 15% áfával növelt értéke 181 M Ft.

7. Pályázatok bírálatának költségei

A pályázatok bírálatának költségei között a pályáztatás során felmerült, egyértelműen elkülöníthető költségek szerepelnek. A pályáztatási költségek előirányzata a Kezelési Szabályzatban meghatározott maximum alapján került meghatározásra.

8. Az ORTT-t terhelő, a műsorszolgáltatók által be nem fizetett áfa

A Testület 188/2001. (II. 2.) határozata alapján az Alap a 2004. évben 56 M Ft összegű általános forgalmi adót finanszírozott meg a műsorszolgáltatók által meg nem fizetett műsorszolgáltatási díjakra, míg az áfa térüléseként 114 M Ft került az Alap részére visszautalásra. Mindezek alapján 58 M Ft összegben térült az Alap részére a korábban finanszírozott áfa. Az előirányzattól való eltérés oka lehet a javuló műsorszolgáltatási díj fizetési morál, illetve a korábban kiállított számlák stornózása.

9. Rendkívüli finanszírozás az ORTT részére

Az ezen a soron előirányzott összeg a kiegészítő támogatások közé került átcsoportosításra (ld. Kiadások 4. pont).

10. Egyedi támogatások

Egyedi támogatásként az Rtv. 77. §-ának (1) bekezdése alapján a szabad keretből 350 M Ft került kifizetésre.

11. Műsorszolgáltatási díjjal összefüggő költségek

A műsorszolgáltatási díjjal összefüggő költségek előirányzata a Testület 419/2002. (III. 6.) és 1302/2002. (IX. 3.) határozatával került megemelésre.

Eredeti előirányzatként nem szerepelt. A Testület 747/2004. (VI. 10.) határozatával a kötelezettségvállalással terhelt maradvány összegét (6 M Ft) és a korábbi évek maradványát (17 M Ft) is erre a címre rendelte.