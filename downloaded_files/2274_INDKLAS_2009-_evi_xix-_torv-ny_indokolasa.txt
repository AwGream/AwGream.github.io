2009. évi XIX. törvény indokolása

a környezetvédelmi termékdíjról, továbbá egyes termékek környezetvédelmi termékdíjáról szóló 1995. évi LVI. törvény módosításáról

-----STARTING---POINT---ALTALANOS--- 

A törvény célja, hogy a darabalapon fizetendő környezetvédelmi termékdíj hatálya alá tartozó kereskedelmi csomagolások körét módosítsa. Ennek során a kereskedelmi csomagolás fogalmába tartozó termékdíjköteles termékek lehatárolása pontosításra kerül, továbbá meghatározásra kerülnek a kereskedelmi csomagolással összefüggésben a mentességi szabályok.

-----STARTING---POINT---RESZLETES---

Az 1. §-hoz

A környezetvédelmi termékdíjról, továbbá egyes termékek környezetvédelmi termékdíjáról szóló 1995. évi LVI. törvény 5/E. §-a rendelkezik a kereskedelmi csomagolás után fizetendő „E” környezetvédelmi termékdíjtétel alóli mentességi szabályokról. A törvény a műanyag (bevásárló-reklám) táskák „E” termékdíjtételének 100%-os levonásával mentességet biztosít a kötelezett részére abban az esetben, ha az általa kibocsátott csomagolás legalább 25%-át környezetbarát védjeggyel hozza forgalomba.

A 2. §-hoz

E rendelkezés a kereskedelmi csomagolás 2202 vámtarifaszám alá tartozó, az iskolatej program keretében nyújtott tejitalok csomagolásának a szabályozás hatálya alóli kivételét eredményezi.

-----STARTING---POINT---VEGE---

A 3. §-hoz

E rendelkezés a törvény hatályba lépését, illetve önderegulációját állapítja meg, valamint a kereskedelmi csomagolás fogalmának kismértékű módosítását tartalmazza, mely az egyszer használatos poharak kivételének nevesítésével a csomagolásról és a csomagolási hulladék kezelésének részletes szabályairól szóló külön jogszabállyal való teljes összhang megteremtését célozza, továbbá a műanyag (bevásárló-reklám) táska fogalmát pontosítja.