1993. évi LXXXVII. törvény indokolása

a helyi önkormányzatok 1993. évi új induló címzett támogatásáról, továbbá a felülvizsgált kórházrekonstrukciókról

-----STARTING---POINT---ALTALANOS--- 

Az 1993. évi új induló címzett /a továbbiakban: központi/ támogatásra összesen 366 db igényt nyújtottak be az önkormányzatok, 7,6 milliárd forint támogatási összegben.

1993. évben címzett- és céltámogatásra 28,7 milliárd forint fordítható.

A rendelkezésre álló összeg mintegy háromnegyedét /20,8 milliárd forintot/ a folyamatban lévő beruházások támogatási igénye köti le.

Az ez évi döntési lehetőség tehát mintegy 8 milliárd forint felosztására vonatkozik, melyből címzett támogatásra 0,7 milliárd forint fordítható.

Az önkormányzatok központi támogatási igényeit, továbbá az 1993. évi L. törvény alapján az öt kórház rekonstrukciójának felülvizsgált beruházási összköltségét, az éves támogatás összegeit, valamint a négy Nógrád megyei általános iskola esetében a folyamatban lévő építés támogatását a törvényjavaslat tartalmazza.

-----STARTING---POINT---RESZLETES---

Az 1-3. §-hoz

A törvényjavaslat 1. számú melléklete tartalmazza a helyi önkormányzatok részére a támogatás szempontjából új induló és támogatásra javasolt beruházásaikhoz az 1993-ban és az azt követő években járó támogatás mértékét, a beruházás összköltségét a rendelkezésre álló saját forrást önkormányzatonkénti és címenkénti részletezésben.

A benyújtott 366 db címzett támogatási igényből az 1. számú melléklet szerint /1993. évben/ 21 db - 0,7 milliárd forint - címzett támogatási igény kielégítése javasolható. Az új induló és támogatásra javasolt igények egy részét két Kormányhatározat /az 1031/1992. (V.29.), valamint az 1065/1992. (XII.2.)/ döntései is alátámasztják.

A törvényjavaslat 2. számú melléklete tartalmazza a helyi önkormányzatok folyamatban lévő címzett- és céltámogatásáról, továbbá a támogatási célok 1993. évi rangsoráról szóló 1993. évi L. törvény 1. §-ának (2) bekezdése szerint:

- a Fejér Megyei Szent György Kórház,

- a gyöngyösi Bugát Pál Kórház,

- a Szabolcs-Szatmár-Bereg Megyei Jósa András Kórház-Rendelőintézet,

- a mátészalkai II. Rákóczi Ferenc Kórház,

- a Zala Megyei Kórház-Rendelőintézet

rekonstrukciójának évenkénti címzett támogatását, a beruházás összköltségét, önkormányzatonkénti és címentkénti részletezésben.

A jelentős költségnövekedésre tekintettel a kórházrekonstrukciók szakmai tartalmának felülvizsgálata a Népjóléti Minisztérium irányításával megtörtént.

A törvényjavaslat 3. számú melléklete tartalmazza az elutasításra javasolt 345 db címzett támogatási igény önkormányzatonkénti részletezését.

Az önkormányzatok 1993. évi támogatási igényének egy része alapvetően pénzügyi lehetőségek miatt, szakmai indokoltságuk ellenére, nem javasolható támogatásra.

Az igények másik része a dokumentumok hiánya miatt nem felelt meg a feltételeknek, ezért nem javasolhatók támogatásra.

Az igények harmadik csoportja - a célokat tekintve - széles skálát mutat és nem illeszthető be az 1992. évi LXXXIX. törvény szerinti fejlesztések körébe.

A 4. §-hoz

A törvényjavaslat elfogadásának várható időpontja miatt szükséges az 1992. évi LXXXIX. törvény 14. §-ának kiegészítése. Így biztosítható, hogy az önkormányzatok - tőlük független ok miatt - ne veszítsék el a támogatásra való jogosultságukat.

Az 5. §-hoz

A Világkiállítási és a hozzákapcsolódó Fejlesztési Alapról szóló 1992. évi LXXXII. törvény szerint az Országgyűlés társadalmilag kiemelt célként határozta meg a Világkiállítási Tanács által elismert rendezvények infrastruktúrájának létrehozását. E cél megvalósítását reprezentálja az, hogy az 1993. és 1994. évekre benyújtott és támogatható beruházások közül megjelöljék az önkormányzatok azokat, amelyek a Világkiállítás kisérő rendezvényeinek alapinfrasturktúráját kivánják fejleszteni.

-----STARTING---POINT---VEGE---