2013. évi LI. törvény indokolása

a világörökségről szóló 2011. évi LXXVII. törvény és a budapesti Istvánmező rehabilitációs programjáról, kiemelten a Budapesti Olimpiai Központ integrált rekonstrukciójáról szóló 2012. évi LXXV. törvény módosításáról

-----STARTING---POINT---ALTALANOS--- 

A világörökségről szóló 2011. évi LXXVII. törvény (a továbbiakban: Vötv.) 13. § (6)-(7) bekezdése értelmében a kultúráért felelős miniszter az állami vagyon felügyeletéért felelős tárca közreműködésével 2012. december 31-ig köteles volt felülvizsgálni a világörökségi helyszínen található, állami tulajdonban lévő vagyonelemek hasznosítására vonatkozó bérleti, vagyonkezelési vagy egyéb használati jogviszonyt alapító szerződéseket és - a felülvizsgálat eredményétől függően - megtenni az esetlegesen felmerülő további szükséges intézkedéseket.

E döntés alapján a szerződések a törvény erejénél fogva a 60. napon megszűnnek.

A rendelkezés végrehajtása során egyértelművé vált, hogy szükséges néhány korrekció a törvény szövegében ahhoz, hogy az eredeti jogalkotói szándék megfelelően érvényesüljön.

A budapesti Istvánmező rehabilitációs programjáról, kiemelten a Budapesti Olimpiai Központ integrált rekonstrukciójáról szóló 2012. évi LXXV. törvény (a továbbiakban: Beruházási törvény) 3. §-ának hatályon kívül helyezése koherenciás célú jogtechnikai módosítást valósít meg.

-----STARTING---POINT---RESZLETES---

Az 1-2. §-hoz

A törvény a világörökségi terület oltalmára vonatkozó rendelkezések keretében konkrét elveket és szempontokat fogalmaz meg a világörökségi és a várományos helyszínek használatára, bemutatására, fejlesztésére, helyreállítására vonatkozóan.

A 3. §-hoz

A törvény a világörökségi helyszínen található állami tulajdonban álló vagyonelemek bármilyen jogcímen történő használatát és hasznosítását illetően biztosítja a kultúráért felelős miniszter hatáskörét ezek szükség szerinti felülvizsgálatára, valamint meghatározza a miniszter eljárásának és döntésének főbb elemeit.

A 4. §-hoz

A felülvizsgálattal összefüggésben felmerülő költségeket és egyéb fizetési kötelezettségeket az állam a központi költségvetésből finanszírozza.

Az 5. §-hoz

Átmeneti rendelkezés.

A 6. §-hoz

Technikai módosítás.

A 7. §-hoz

Hatályon kívül helyező rendelkezés.

A 8. §-hoz

A Beruházási törvény 3. §-a közigazgatási hatósági eljárás és szolgáltatás általános szabályairól szóló 2004. évi CXL. törvény (a továbbiakban: Ket.) 14. § (3) bekezdésével való ütközése okán koherencia zavart okoz a jogrendszerben. A Ket. 14. (3) bekezdése ugyanis taxatív felsorolást tartalmaz arra vonatkozóan, hogy a nemzetgazdasági szempontból kiemelt jelentőségű beruházások megvalósításának gyorsításáról és egyszerűsítésről szóló külön törvény vagy annak felhatalmazása alapján kormányrendelet mely esetekben állapíthat meg a Ket.-től és a különös eljárási szabályoktól eltérő rendelkezéseket. A Beruházási törvény 3. §-ában azonban nem a taxatív felsorolásban foglaltakra korlátozva, hanem általános jelleggel, teljes mértékben kiveszi a kulturális örökség védelmére és az azzal összefüggő hatósági eljárásra vonatkozó jogszabályi rendelkezések hatálya alól a beruházást.

A fentiek alapján történt felülvizsgálat során megállapítást nyert, hogy az Istvánmező beruházás előrehaladása nem indokolja a továbbiakban a Beruházási törvény 3. §-ában foglalt korlátozás hatályban tartását.

A törvény célja tehát a koherencia zavar feloldása és az egyértelmű jogi környezet biztosítása.

-----STARTING---POINT---VEGE---

A 9. §-hoz

Hatályba léptető rendelkezés.