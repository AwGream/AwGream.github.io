1996. évi CXXIII. törvény indokolása

az egyes fontos tisztségeket betöltő személyek ellenőrzéséről szóló 1994. évi XXIII. törvény módosításáról

-----STARTING---POINT---ALTALANOS--- 
-----STARTING---POINT---RESZLETES---

Az egyes fontos tisztségeket betöltő személyek ellenőrzéséről szóló 1994. évi XXIII. törvény (Etv.) módosításáról intézkedő 1996. évi LXVII. törvény 6. §-a (Etv. 5. § (5) bekezdés) rendezi az ellenőrzést végző bizottság költségvetési státusát és a bizottság tagjainak munkavégzési jogviszonyát. Eszerint a bizottság tagjainak jogviszonyára a köztisztviselők jogállásáról szóló 1992. évi XXIII. törvényt kell alkalmazni. A tagok díjazásáról az Országgyűlés rendelkezik.

A módosított törvény e rendelkezésének végrehajtása országgyűlési határozat vagy törvénymódosítás elfogadását teszi szükségessé. Tekintettel arra, hogy az ilyen természetű kérdések rendezése törvényi szinten történik (bírák, ügyészek, köztisztviselők, közalkalmazottak stb. díjazása), ez esetben is a törvényi szabályozás a megfelelő.

Célszerű, hogy a bizottság költségvetése a központi költségvetés Országgyűlés fejezetében, az „Országgyűlés Hivatali Szervei” címben kerüljön besorolásra, mivel tevékenysége folytán máshová nem illeszthető.

-----STARTING---POINT---VEGE---