1995. évi CXIII. törvény indokolása

a társadalombiztosítás pénzügyi alapjainak 1996. évi költségvetéséről szóló törvény hatálybalépéséig szükséges egyes rendelkezésekről

-----STARTING---POINT---ALTALANOS---

ÁLTALÁNOS INDOKOLÁS

A társadalombiztosítás pénzügyi alapjainak 1996. évi költségvetéséről benyújtott törvényjavaslatot az Országgyűlés 1995. december 31-ig nem tárgyalja. Az államháztartásról szóló 1992. évi XXXVIII. törvény nem szabályozza azt a nem kívánt helyzetet, ha a tárgyév első napján elfogadott költségvetéssel a társadalombiztosítás nem rendelkezik. A szabályozás hiánya azzal a következménnyel járhat, hogy december 31. napját követően sem befizetésekre, sem kifizetésekre jogszerűen lehetőség nincs.

Elfogadott költségvetés hiányában is biztosítani kell a társadalombiztosítási szolgáltatások és juttatások jogszerű folyósítását, a működés zavartalanságát. A törvényjavaslat a finanszírozáshoz szükséges átmeneti intézkedéseket tartalmazza.

-----STARTING---POINT---RESZLETES---

RÉSZLETES INDOKOLÁS

Az 1. §-hoz

Az Alapokból finanszírozott ellátásokat, szolgáltatásokat, valamint a gyógyszer- és gyógyászati segédeszköz támogatást az Alapok 1996. évi költségvetéséről szóló törvény hatályba lépésig hatáylos jogszabályok szerint lehet biztosítani e törvényjavaslat alapján.

A 2. §-hoz

A gyógyító-megelőző ellátások változatlan rendben történő finanszírozását az 1995. évi szintre hozott előirányzatok 1/12 részének 5%-kal megemelt összegével kell biztosítani az 5% a január 1-jétől kötelező béremelések fedezetéül szolgál.

Ezen felül az egészségügyi szolgáaltok dolgoz6ói 13. havi illetményének január havi kifizetését is biztosítják e rendelkezések, az előlegnek 5 havi visszafizetési kötelezettségével.

A 3. §-hoz

Ugyancsak indokolt az Alapok igazgatási szerveinek működési kiadásaival kapcsolatban a folyamatos működéssel összefüggő célra felmerülő kiadások szabályozása.

Szükséges biztosítani a folyamatban lévő világbanki programok és beruházások, a felújítások esedékessé váló finanszírozását is.

A nyugdíj szakfeladaton az 1975. évi II. törvény 120/A. §-ában előírt rendkívüli adatszolgáltatási kötelezettséggel, illetve az ezzel összefüggő nyilvántartási feladatokkal kapcsolatos többletkiadások tényleges összege is finanszírozható.

A nyugdíjkiadások tényleges teljesítéséhez - a törvényjavaslat 1. §-án túlmenően - nem szükséges külön átmeneti rendelkezés, mivel ezt jogilag az 1975. évi II. törvény, valamint az Alapok 1995. évi költségvetéséről szóló 1995. évi LXXIII. törvény továbbra is hatályos 3. § (3) bekezdése megalapozza.