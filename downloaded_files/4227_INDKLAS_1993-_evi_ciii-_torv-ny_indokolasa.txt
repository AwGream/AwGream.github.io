1993. évi CIII. törvény indokolása

a vízgazdálkodási társulatokról szóló 1977. évi 28. törvényerejű rendelet módosításáról

-----STARTING---POINT---ALTALANOS---

A vízgazdálkodásra és a vízgazdálkodási társulatokra vonatkozó alapvető rendelkezéseket a vízügyről szóló 1964. évi IV. törvény és a vízgazdálkodási társulatokról szóló 1977. évi 28. törvényerejű rendelet (a továbbiakban: Ttvr.) tartalmazza.

Az alapvető rendelkezéseket a vízgazdálkodásról szóló, később benyújtandó törvényjavaslat tervezete egy törvénybe foglalja. Az előzetes program szerint a vízgazdálkodásról szóló törvényjavaslatot az Országgyűlés a környezetvédelemről szóló törvényjavaslattal egyidejűleg 1994-ben tárgyalja. Átmeneti intézkedésként, a vízgazdálkodásról szóló törvény hatályba lépéséig a Ttvr. módosításával néhány garanciális szabály már 1993-ban szükségessé vált, mivel az Alkotmány előírásaival - mely szerint az egyes tulajdonformák között különbség nem tehető - az összhangot meg kell teremteni, mert a Ttvr. 13. § (4) bekezdése szerint „a társulat tulajdona társadalmi tulajdon”, ugyanakkor ezzel a tulajdonnal való rendelkezésről a Ttvr. nem intézkedik.

A Ttvr. módosításáról szóló törvényjavaslat (a továbbiakban: Javaslat) kiegészíti az 5. § e) pontját azzal a rendelkezéssel, hogy a vízitársulat alapszabályában a vállalkozási tevékenység kereteit is meg kell határozni.

A Ttvr. 13. §-ának (4) bekezdése helyébe az említettek miatt lépő új (4) és (5) bekezdésben a közfeladatok ellátásához szükséges vagyon meghatározása a számviteli szabályokra és az annak megfelelően nyilvántartott vízilétesítmények értékére, mint jegyzett tőkére, továbbá a közfeladatok ellátásához juttatott pénzeszközökre és a saját tőkére alapozódik.

Az elkülönített vagyon mértékét a Javaslat a vízilétesítmények működtetésének átlagos költségei figyelembevételével állapítja meg. Ezért úgy rendelkezik, hogy a vízitársulat a számvitelről szóló törvény szerinti tárgyévet megelőző év mérlegében kimutatott jegyzett tőkéjével, valamint a közfeladatok ellátásához a tárgyévben juttatott pénzeszközével, továbbá a jegyzett tőkén felüli saját tőkéből a jegyzett tőke 8%-ával gazdasági társaságot, közhasznú társaságot, alapítványt nem hozhat létre, gazdasági társaságban, közhasznú társaságban érdekeltséget nem szerezhet, alapítvány részére pénzbeli vagy egyéb hozzájárulást nem teljesíthet. Ezzel a rendelkezéssel a Javaslat azt célozza, hogy a közfeladatok ellátásához szükséges vagyont ne lehessen gazdasági társaságba, közhasznú társaságba, alapítványba kivonni és ezáltal a közfeladat ellátását veszélyeztetni.

A Javaslat további kiegészítő rendelkezései szerint a vízitársulat alapfeladatai teljesítése mellett - a közfeladatai ellátásának sérelme nélkül - megrendelésre, vízgazdálkodási szakmunkákat és rokontermészetű tevékenységeket végezhet. A vízitársulat olyan vállalkozásban vehet részt, amelyben felelőssége nem haladja meg vagyoni hozzájárulásának mértékét. A vízitársulat közfeladata ellátásához szükséges vagyona és a vállalkozásaiból származó nyeresége a tagok között nem osztható fel. A vízitársulat a vállalkozási tevékenységből származó eredményét elsősorban közfeladatai ellátására köteles fordítani.

A jelenlegi gyakorlat az - és ezt erősíti meg a Javaslat is - hogy vízügyi igazgatóságok veszik vissza felszámolás esetén a társulatoktól az állami tulajdonú vízek, vízilétesítmények kezelését, a közfeladatokat és az ellátásukhoz szükséges vagyont.

A Javaslat - vízitársulat esetére - kiveszi a csődeljárásról, a felszámolási eljárásról és a végelszámolásról szóló 1991. évi IL. törvény hatálya alól a közfeladatok ellátásához szükséges elkülönített vagyonrészt.

-----STARTING---POINT---RESZLETES---
-----STARTING---POINT---VEGE---

A Javaslat - az alapszabály kiegészítésére vonatkozó rendelkezésekre is figyelemmel - a kihirdetését követő 30. napon lép hatályba. A Ttvr.-re vonatkozó rendelkezések a vízgazdálkodásról szóló törvény hatálybalépésével hatályukat fogják veszíteni.