2018. évi VIII. törvény indokolása

az Európai Unió és tagállamai, valamint a Moldovai Köztársaság között a közös légtér létrehozásáról létrejött megállapodásnak a Horvát Köztársaság Európai Unióhoz való csatlakozásának figyelembevétele céljából történő módosításáról szóló Jegyzőkönyv kihirdetéséről

-----STARTING---POINT---ALTALANOS---

Általános indokolás

Az Európai Unió és tagállamai, valamint a Moldovai Köztársaság között a közös légtér létrehozásáról szóló megállapodást (a továbbiakban: Megállapodás) 2012. június 26-án írták alá. A Megállapodást a felek az aláírás időpontjától kezdve ideiglenesen alkalmazzák. A Megállapodás közös légteret hoz létre, amelynek célja a felek piacához való hozzáférés biztosítása, egyenlő versenyfeltételek biztosítása és - többek között a biztonságra, a védelemre, a légiforgalmi szolgáltatásra, a társadalmi kérdésekre és a környezetvédelemre vonatkozó - azonos szabályok betartása. A Megállapodást az Európai Unió és tagállamai, valamint a Moldovai Köztársaság között a közös légtér létrehozásáról szóló megállapodás kihirdetéséről szóló 2012. évi CXCIII. törvény hirdette ki.

2013. július 1-jén a Horvát Köztársaság csatlakozott az Európai Unióhoz. A csatlakozás feltételeiről szóló okmány 6. cikkének (2) bekezdése értelmében Horvátország vállalta, hogy a tagállamok és az Európai Unió által egy vagy több harmadik országgal vagy valamely nemzetközi szervezettel kötött vagy aláírt megállapodásokhoz csatlakozik. A Moldovai Köztársasággal létrejött Megállapodáshoz való csatlakozás az egyszerűsített eljárás keretében valósult meg. Ennek megfelelően és az Európai Unió működéséről szóló szerződés 218. cikkének (5) bekezdésével összhangban jegyzőkönyvet kellett aláírni. Az Európai Unió és tagállamai, valamint a Moldovai Köztársaság között a közös légtér létrehozásáról létrejött megállapodásnak a Horvát Köztársaság Európai Unióhoz való csatlakozásának figyelembevétele céljából történő módosításáról szóló Jegyzőkönyvet (a továbbiakban: Jegyzőkönyv) 2015. július 22-én írták alá Brüsszelben. A Jegyzőkönyv a Megállapodás szerves részét képezi, és a felek általi aláírásától ideiglenesen alkalmazandó.

-----STARTING---POINT---RESZLETES---

Részletes indokolás

Az 1. §-hoz

A nemzetközi szerződésekkel kapcsolatos eljárásról szóló 2005. évi L. törvény 9. § (1) bekezdése értelmében a Jegyzőkönyvet törvényben kell kihirdetni.

A 2. §-hoz

A Jegyzőkönyv hiteles magyar nyelvű szövegét tartalmazza.

A Jegyzőkönyv 1 szakaszból és 3 cikkből áll.

Az 1 cikk a Horvát Köztársaság Megállapodáshoz való csatlakozását tartalmazza.

A 2. cikk a szerződés horvát nyelvű szövegének hitelességéről rendelkezik.

A 3. cikk a Jegyzőkönyv jóváhagyásáról, hatálybalépése időpontjáról rendelkezik.

A 3-4. §-hoz

A törvény hatálybalépésével összefüggő és a végrehajtásához szükséges rendelkezéseket tartalmazzák.