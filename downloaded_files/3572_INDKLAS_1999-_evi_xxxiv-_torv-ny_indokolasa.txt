1999. évi XXXIV. törvény indokolása

az Európa Tanács Nemzeti Kisebbségek Védelméről szóló, Strasbourgban, 1995. február 1-jén kelt Keretegyezményének kihirdetéséről

Indokolás

Az Országgyűlés a 81/1995. (VII. 6.) OGY határozatával megerősítette az Európa Tanács Nemzeti Kisebbségek Védelméről szóló, Strasbourgban, 1995. február 1-jén kelt Keretegyezményét.

A Keretegyezmény megerősítéséről szóló okirat letétbe helyezése az Európa Tanács főtitkáránál 1995. szeptember 25-én megtörtént.

A Keretegyezmény a Magyar Köztársaság vonatkozásában 1998. február 1-jén hatályba lépett.

A nemzetközi szerződésekkel kapcsolatos eljárásról szóló 1982. évi 27. tvr. 13. (1) bekezdése alapján az Országgyűlés által megerősített szerződéseket törvénnyel kell kihirdetni.