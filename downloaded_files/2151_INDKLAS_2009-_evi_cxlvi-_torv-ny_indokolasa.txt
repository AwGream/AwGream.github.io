2009. évi CXLVI. törvény indokolása

a Büntető Törvénykönyvről szóló 1978. évi IV. törvény módosításáról

-----STARTING---POINT---ALTALANOS--- 

A villamos energiáról szóló 2007. évi LXXXVI. törvény (a továbbiakban: Vet.), valamint a földgázellátásról szóló 2008. évi XL. törvény, továbbá a vízgazdálkodásról szóló 1995. évi LVII. törvény szabályai egyértelműen rögzítik, hogy a villamos energia, a földgáz-szektor és a vízellátás az ágazat nemzetgazdasági súlya folytán is stratégiai jelentőségű.

A villamos energia és a földgázellátás alapvető szegmensét képezik az elosztói engedélyes társaságok, melyek a hálózatok üzemeltetését végzik az energiahatékonyság, az energiatakarékosság elveinek a megtartása mellett, közérdekű tevékenységük ellátása során a köz érdekében. A hivatkozott törvények alapján az elosztói engedélyes társaságok kötelezettségei a villamos energia rendszer működéséhez, valamint a folyamatos és biztonságos villamosenergiaellátáshoz szükséges átviteli és elosztó hálózatok üzemeltetése, fenntartása, ezek üzemviteli biztonságának biztosítása, az energia továbbítása a felhasználók felé, valamint mennyiségi elszámolások készítése is.

-----STARTING---POINT---RESZLETES---

Az 1. §-hoz

Ezen feladatok ellátása során az elosztói engedélyes társaság a felhasználási helyek műszaki felülvizsgálatát, ellenőrzését, kikapcsolását, valamint a felhasználók energiafelhasználásának leolvasását is végzi, mellyel biztosítja a biztonságos villamos energia és földgáz ellátást. A felhasználási helyek műszaki felülvizsgálatát, ellen őrzését, kikapcsolását, valamint leolvasását végző szakszemélyzet ezen tevékenység végzése során olyan jogellenes cselekményeket deríthet fel, és szüntethet meg, amelyek a villamos energia folyamatos és biztonságos szolgáltatását, illetve más rendszerhasználó vételezését veszélyeztetik, zavarják vagy akadályozzák. Mindezek a tevékenységek fokozott veszéllyel járhatnak, így indokolt az ezen tevékenységeket végző szakszemélyzet számára is biztosítani a közfeladatot ellátó személynek kijáró fokozott védelmet. Ugyanilyen védelem illeti meg a vízellátással kapcsolatos feladatokat ellátó személyeket is.

Minderre tekintettel a módosítás új közfeladatot ellátó személyt iktat be a törvénybe.

-----STARTING---POINT---VEGE---

A 2. §-hoz

A hatálybalépést és deregulációt tartalmazza.