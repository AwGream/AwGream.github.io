1994. évi V. törvény indokolása

az ingatlan-nyilvántartásról szóló 1972. évi 31. törvényerejű rendelet módosításáról

-----STARTING---POINT---ALTALANOS--- 

A tulajdoni viszonyok átalakításának folyamata és az ezt követő jogszabályi módosítások, a személyes adatok védelméről és a közérdekű adatok nyilvánosságáról szóló törvény hatályba lépése, és nem utolsó sorban az ingatlannyilvántartás elektronikus gépi adatfeldolgozásra történő átállítása szükségessé teszi az ingatlannyilvántartásról szóló 1972. évi 31. törvényerejű rendelet (a továbbiakban: Inytvr.) módosítását. A módosítás a következő rendelkezéseket érinti.

-----STARTING---POINT---RESZLETES---

Az 1. §-hoz

Az ingatlannyilvántartásba bejegyzett azonos nevű jogosultakat a személyi azonosító jel (személyi szám) alapján lehet megkülönböztetni. 1980-ban miniszteri rendelet alapján kezdődött el a magánszemélyek személyi számának feltüntetése a tulajdoni lapon.

A polgárok személyi adatainak és lakcímének nyilvántartásáról, továbbá a személyes adatok védelméről és a közérdekű adatok nyilvánosságáról szóló - időközben hatályba lépett törvények - a személyi számok ingatlannyilvántartási alkalmazásának lehetőségeit jelentősen megszigorították. A földhivatalok 1992. január 1. óta a magánszemélyek személyi azonosító jelét a tulajdoni lapon nem tüntetik fel.

A polgárok személyi adatainak és lakcímének nyilvántartásáról szóló 1992. évi LXVI. törvény 22. §-a alapján azonban a földhivatalok igényelhetik a személyazonosító jelet ingatlan-nyilvántartási célra az Országos Személyi Adat- és Lakcímnyilvántartó Hivataltól.

A javaslat az eddigi miniszteri rendeleti szintű szabályozás helyett törvényi szinten mondja ki a magánszemélyek személyazonosító jelének továbbá a statisztikai számjelről szóló jogszabály hatálya alá tartozó szervezeteknél az un. törzsszám ingatlannyilvántartási alkalmazásának kötelezettségét. A szabályozásból azonban az is következik, hogy a személyi azonosító jelet a földhivatal csak belső felhasználás során alkalmazhatja, a továbbadásra már nincs lehetősége egyetlen kényszerű kivétellel.

Ha a földhivatal olyan tulajdoni lapról ad ki másolatot, amely a korábbi rendelkezéseknek megfelelően, a személyi számot is tartalmazza, a kiadott másolaton kivételesen a személyi szám is szerepelhet. A személyi szám letakarása, kitörlése vagy más úton való fizikai eltüntetése a tulajdoni lap közhitelességét tenné kérdésessé.

A 2. §-hoz

A javasolt módosítás az ingatlannyilvántartásba bejegyezhető jogok közül kihagyja a tartós földhasználati jogot és a termelőszövetkezeti földhasználati jogot. A törvény hatályba lépése után tehát újonnan már nem lehet ilyen jogokat bejegyezni. A hatályba lépés előtt már bejegyzett jogokat azonban a módosítás nem érinti. Ezek a külön jogszabályban meghatározott időpontokban „automatikusan” megszünnek.

A 3. §-hoz

A megyei jogú városok körének bővülése miatt kifejezésre kell juttatni az Iny tvr. szövegében, hogy az ingatlannyilvántartást a fővároson kívül csak a korábbi öt megyei jogú városban (Debrecenben, Győrben, Miskolcon, Pécsen és Szegeden) lehet kerületenként vezetni.

Az újonnan megyei jogú városi státuszt elnyert városokra ez nem vonatkozik.

A 4-5. §-hoz

A termelőhelyi értékszámon alapuló mintateres földértékelési rendszer 1982-1985. évi bevezetésével az ingatlannyilvántartásban megszünt a minőségi osztály és a hozzá tartozó kataszteri tiszta jövedelem (aranykorona) feltüntetése.

A gazdasági-társadalmi átalakulást megvalósítő törvények időközbeni végrehajtása szükségessé teszi az aranykoronás földminősítés visszaállítását, amely a gyakorlatban be is fejeződött. A kárpótlási eljárásban, a termelőszövetkezetek tulajdoni viszonyainak átalakítása során, valamint a földkiadási eljárásban az aranykorona érték nem mellőzhető.

A földek aranykorona értékeinek visszaállítása az ingatlannyilvántartásban megtörtént, a hiányzó jogi hátteret a javasolt rendelkezések pótolják. Ezzel egyidejűleg ugyancsak a gyakorlathoz alkalmazkodva a javasolt rendelkezések szerint a belterületnek az üzemszerű mezőgazdasági művelés nem álló részét, vagyis a beépített és beépítetlen építési telkeket egységesen művelés alól kivett területként kell nyilvántartani. Ez a nyilvántartási mód felel meg annak, hogy az említett telkeknél nem a móvelési ágnak és az aranykorona értéknek, hanem a forgalmi értéknek van meghatározó jelentősége.

A gyakorlatban már kialakult nyilvántartási móddal jelentős földmérési és ingatlannyilvántartási munka takarítható meg anélkül, hogy ez más hatósági eljárásokban zavart okozna.

A 6. §-hoz

Az Iny tvr. kivételes nyilvántartási módként a sok ingatlannal rendelkező tulajdonosok, kezelők, földhasználók esetében lehetővé tette az un. perszonálfólium elve szerint felfektetett tulajdoni lapok alkalmazását. Ez azt jelenti, hogy a tulajdonos valamennyi ingatlanát egyetlen tulajdoni lap tartalmazza. Változatlanul e módszer szerint indokolt nyilvántartani a gazdasági társasággá, illetőleg más szövetkezetté átalakult szövetkezet ingatlanait. Így célszerű nyilvántartani a kizárólagos kincstári vagyon körébe kerülő ingatlanokat, továbbá azokat a volt állami ingatlanokat is, amelyeket korábban az ilyen módszer szerint felfektetett tulajdoni lapok tartalmaztak. Az önkormányzatoknak jelentős számú ingatlan került a tulajdonába, amelyeket korábban a perszonálfólium elve szerint tartottak nyilván. Ezeket az önkormányzati ingatlanokat is változatlan módszerrel kell nyilvántartani.

A 7-8. §-hoz

Az ingatlan adataiban ténylegesen bekövetkezett, de a földhivatalnak be nem jelentett változások esetében a hivatalból indult eljárás költsége a bejelentés elmulasztóját terheli. A hatályos rendelkezés az eljárás felemelt költségeinek megfizetési kötelezettségét írja elő.

A költségek felemelt mértékű megfizetése azonban olyan burkolt szankciót jelent, amelynek előírása pl. szabálysértésként más jogszabályra tartozna. Ugyanakkor a tényleges költségek felemelt mértékű megfizetése a valóságban nem jelent olyan hátrányt, amely a jogosultat bejelentési kötelezettség teljesítésére szorítaná. Ezért a felemelt eljárási költség fizetésére vonatkozó előírás kimaradt a rendelkezésből.

A 9. §-hoz

A visszaélések elkerülése végett szükséges pontosan szabályozni, hogy az ingatlannyilvántartásba való bejegyzésnek csak közokirat vagy teljes bizonyító erejű magánokirat alapján van helye. A tulajdonjog keletkezésére, módosulására, illetve megszünésére vonatkozó bejegyzés csak ellenjegyzett magánokirat alapján teljesíthető.

A 10. §-hoz

A volt tanácsi hatáskörök megváltoztatása folytán az un. tényleges birtoklási eljárás lefolytatásához szükséges hatósági bizonyítványt az önkormányzat jegyzője állítja ki.

A 11. §-hoz

A javaslat 10. §-a új cím alatt iktatja be az Inytvr.-be azokat a legszükségesebb törvényi szintű rendelkezéseket, amelyek az ingatlannyilvántartás elektornikus gépi adatfeldolgozására való átállásának jogi hátterét biztosítják.

A javasolt rendelkezések az átállított ingatlannyilvántartás közhitelessé nyilvánítására, az átállítás során elkövetett esetleges adatbeviteli hibák kiigazításának lehetőségére, az ingatlannyilvántartási adatbankhoz való csatlakozásra, a gépi adatfeldolgozással kezelt ingatlannyilvántartási adatok szolgáltatására vonatkozó alapvető szabályokat állapítanak meg.

a) Az ingatlannyilvántartás gépi adatfeldolgozásra való átállítását a földművelésügyi miniszter rendelheti el. Az átállítás községenként, városonként, a fővárosban és a korábbi öt megyei jogú városban kerületenként valósul meg. Az átállítás során a tulajdoni lap és a földkönyv teljes tartalma számítógépre kerül (földhivatali adatbank).

Az irattár számítógépes feldolgozására nem kerül sor, az archiválás korszerűsítése (pl. mikrofilmesítés) az anyagi lehetőségek függvénye. A korszerű irattározási technika alkalmazására vonatkozó kizáró jogszabályi rendelkezés egyébként nincs. Az ingatlannyilvántartási térkép, amely az un. földmérési alaptérkép egyik példánya, ugyancsak megőrzi eddigi hagyományos formáját. (Más kérdés, hogy magának a földmérési alaptérképnek a számítógépes feldolgozása is elhatározott cél.)

A javaslat szerint az elektronikus gépi adatfeldolgozásra átállított ingatlannyilvántartáshoz ugyanazok a joghatások fűződnek, mint a hagyományoshoz (pl. közhitelesség).

b) Az átállított ingatlannyilvántartás megnyitásának (érvénybe lépésének) napját a földművelésügyi miniszter a Magyar Közlönyben és napilapokban megjelenő hirdetménnyel teszi közzé. Ettől az időponttól számított hat hónapig azonban az átállított ingatlannyilvántartáshoz még nem fűződik hozzá a közhitelesség valamennyi hatása, mivel ez útját állná, hogy az átállítás során elkövetett hibákat a földhivatal saját maga helyesbíthesse.

A javaslat szerint hat hónapig a földhivatal az átállított tulajdoni lap adatait az átállítás előtt érvényes adatoknak megfelelően helyesbítheti akkor is, ha az ingatlanra az átállított ingatlannyilvántartás téves adatai szerint időközben jogszserzés történt. Az ilyen jogszerzésben ugyanis a jogszerző mulasztása is közrehat nemcsak a földhivatal hibája. A jogszerzők védelme ez időtartam alatt akként valósul meg, hogy a földhivatal a hat hónapon belül kérelemre illetékmentes másolatot ad ki az átállított tulajdoni lapról, abból a célból, hogy ellenőrizni lehessen az átállítás helyességét. A földhivatal külön kötelezettsége ezenkivül, hogy hivatalos helyiségében biztosítsa a régi és az új adatok összehasonlításának lehetőségét.

A jogszerzők részére mindez azt jelenti, hogy az említett időszakon belül a jogszerzések megalapozásához a régi és az új adatok együttes megtekintése elengedhetetlen.

c) Az elektronikus gépi adatfeldolgozásra átállított ingatlannyilvántartás esetén tág tere nyílik a hagyományos adatszolgáltatási formákon túl (másolatok kiadása) annak, hogy a különböző felhasználók saját gépi adatfeldolgozó eszközzel a földhivatal adatbankjához csatlakozzanak.

Általános szabály, hogy magáért az adatbankhoz történő csatlakozásért un. egyszeri csatlakozási díjat, az adatok lekérdezéséért pedig igazgatási szolgáltatási díjat kell fizetni, amelyek mértékét a külön jogszabályok állapítják meg.

Nem kell fizetnie a csatlaqkozásért a bíróságoknak, az önkormányzati és más közigazgatási hatóságoknak, az ingyenes csatlakozás részükre hangsúlyozottan az egyedi bírósági, illetve hatósági ügyekben szükséges ingatlannyilvántartási adatok lekérdezésének lehetőségét és nem a külön-külön működtetett több adatbank létrehozását célozza. A Központi Statisztikai Hivatal - összhangban a törvényi szinten szabályozott feladataival - ingyenesen csatlakozhat a földhivatal adatbankjához.

Arra figyelemmel, hogy a közjegyzők hagyatéki és más nemperes eljárást folytatnak le, amelynek során „bírósági hatáskört” is gyakorolnak, a javaslat kötelezővé teszi számukra a földhivatali adatbankhoz való csatlakozást. A csatlakozási díj fizetése alól nem mentesülnek, mivel nem kizárólag a már említett „bírósági” feladatokat látják el. Lényeges, hogy a közjegyzők, a közjegyzői törvény külön elhatalmazásával összhangban, a saját gépi adatfeldolgozó eszközzel lekérdezett tulajdoni lapról hiteles másolatot állíthatnak ki. Ez a földhivatalok tehermentesítését is szolgálja.

Az ingatlannyilvántartás adatainak széles körű felhasználása történik az ügyvédi foglalkozás körében is. Részükre az adatbankhoz való csatlakozás lehetősége díj fizetése ellenében kizárólag a technikai lehetőségek függvénye. Az ügyvéd - külön törvényi felhatalmazás hiányában - hiteles tulajdoni lap másolatot nem szolgáltathat ki az általa lekérdezett adatok alapján.

A csatlakozás jogosultsága kérelemre díj fizetése ellenében másoknak (pl. bankok, földmérő irodák, ingatlankoözvetítők) is megadható, ha a tulajdoni lap megtekintésének szükségessége az adott foglalkozás körében gyakori és a meglevő lehetőségekkel ezt az igényt nehezen lehet kielégíteni.

d) A javaslat külön figyelmet fordít az adatvédelemre. Egyrészt, a személyes adatok védelme érdekében a csatlakozók és az adatlekérdezők a személyazonosító jelhez nem juthatnak hozzá.

A személyazonosító jel egyébként a földhivatalnál lévő számítógép monitorján sem jelenik meg, ezért annak megtekintése a felvilágosítás kérés keretében sem lehetséges. Ugyanígy nem kérdezhetők le és nem jelennek meg a monitoron az államtitkot képező (honvédelmi, stb. célú) adatok sem.

Az adatvédelem körébe tartozik az adatbiztonság technikai jellegű feltételeinek megteremtése is, amelyre a javaslat külön rendelkezést tartalmaz.

-----STARTING---POINT---VEGE---

A 12-13. §-hoz

A javaslat a szükséges jogszabály módosításokra és végrehajtási rendelkezések megállapítására a Kormánynak és az érintett minisztereknek ad felhatalmazást.

A különböző jogszabályok időközi módosulása miatt szükséges fogalmi pontosításokat az Iny tvr. érintett rendelkezéseiben is érvényesíteni kell. Ezért a Javaslat szerint az igazságügyi és a földművelésügyi miniszter felhatalmazást kap arra, hogy a több mint húsz éve hatályba lépett Iny tvr. rendelkezéseinek hivatalos, érvényes szövegét megállapítsa és közzétegye.

A javaslat az Iny tvr. módosítása kapcsán rendelkezik az idejét múlt szabályok hatályon kívül helyezéséről is.