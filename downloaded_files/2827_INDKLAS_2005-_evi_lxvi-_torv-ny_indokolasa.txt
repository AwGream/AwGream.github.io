2005. évi LXVI. törvény indokolása

a Magyar Fejlesztési Bank Részvénytársaságról szóló 2001. évi XX. törvény módosításáról

-----STARTING---POINT---ALTALANOS--- 

A törvény lehetővé teszi, hogy az MFB Rt. részt vegyen a Kormány határozata alapján a panel, a blokk, az alagútzsalu, az öntött, a vasbeton vázas és az egyéb előre gyártott technológia felhasználásával épült lakóépület felújításához a lakásszövetkezet, illetőleg a társasház tulajdonostársainak közössége részére szükséges hitelek refinanszírozásában, illetve módosítja a tőkepiacról szóló 2001. évi CXX. törvényre történő hivatkozásokat, tekintettel arra, hogy az MFB Rt. nem végezhet befektetési és kiegészítő befektetési szolgáltatásokat.

-----STARTING---POINT---RESZLETES---

Az 1. §-hoz

A módosítás elhagyja a tőkepiacról szóló 2001. évi CXX. törvényre történő hivatkozást.

A 2. §-hoz

A módosítás lehetővé teszi, hogy az MFB Rt. részt vegyen a Kormány határozata alapján a lakóépületek felújításához a lakásszövetkezet, illetőleg a társasház tulajdonostársainak közössége részére szükséges hitelek refinanszírozásában.

A 3. §-hoz

A módosítás lehetővé teszi, hogy az MFB Rt. más pénzügyi intézmény részére ügynöki tevékenységet végezzen.

A 4. §-hoz

A módosítás pontosítja, hogy mely ügyletek minősülnek egy évet meghaladó fejlesztési célú hitelnek, illetőleg kölcsönnek, illetve egyértelművé teszi, hogy fejlesztési tőkefinanszírozásnak minősül a beruházáshoz közvetlenül kapcsolódó forgóeszközigény tartós finanszírozása.

Az 5. §-hoz

A módosítás lehetővé teszi, hogy a Hpt. 79. §-ának (2) bekezdésében foglalt rendelkezéstől eltérően az MFB Rt. által a hitelintézetekkel szembeni - ügyfelenként vagy ügyfélcsoportonként külön számított - kockázatvállalások nettó értéken számított összege legfeljebb az MFB Rt. prudenciális előírások alapjául szolgáló szavatoló tőkéjének százötven százaléka legyen.

A 6-7. §-hoz

A módosítás elhagyja a tőkepiacról szóló 2001. évi CXX. törvényre történő hivatkozást.

A 8. §-hoz

A módosítás kiegészíti a törvény mellékletét a Beszállítói Befektetői Rt.-vel.

-----STARTING---POINT---VEGE---

A 9. §-hoz

A törvény a kihirdetése napján, 2005. június 29-én lépett hatályba. A rendelkezés felsorolja a deregulációs célú, hatályukat vesztő jogszabályhelyeket.