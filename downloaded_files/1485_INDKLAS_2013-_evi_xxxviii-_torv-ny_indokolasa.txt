2013. évi XXXVIII. törvény indokolása

a közszolgálati tisztviselőkről szóló 2011. évi CXCIX. törvény módosításáról

-----STARTING---POINT---ALTALANOS--- 

A törvény a közszolgálati tisztviselőkről szóló 2011. évi CXCIX. törvény (a továbbiakban: Kttv.) kis terjedelmű módosítását tartalmazza. A Kttv. módosítását elsősorban a Magyar Kormánytisztviselői Karra (MKK) vonatkozó szabályok kiegészítése, pontosítása teszi szükségessé. Ilyen pontosítás többek között a több kamarai tagsággal rendelkezés esetén a tagság szüneteltetésének előírása, az MKK részére teljesítendő adattartalom bővítése, rendelkezésre bocsájtásának szabályozása, a főtitkár helyzetének rendezése.

-----STARTING---POINT---RESZLETES---

Az 1-5. §-hoz

A Magyar Kormánytisztviselői Karral összefüggő szabályokat kiegészíti, illetve pontosítja, így például az elnökre és a főtitkárra vonatkozó szabályokat.

A 6. §-hoz

A törvényben nevesített államigazgatási szerveket feladatkörük szerint jelöli meg.

A 7-8. §-hoz

A szakmai vezetők jogviszonyának lemondással történő megszüntetésére vonatkozó szabályt pontosítják. A módosítás a közszolgálati tisztviselőkről szóló törvény egyéb rendelkezéseivel összhangban rögzíti, hogy a közigazgatási államtitkár és a helyettes államtitkár lemondása esetén a lemondási idő a lemondást követő napon kezdődik.

A 9. §-hoz

A garantált bérminimumhoz kapcsolódó felhatalmazó rendelkezést tartalmaz.

A 10. §-hoz

A pártfogó felügyelők igazolványának adattartalmát pontosítja.

A 11. §-hoz

Pontosítja a Kormány részére a Kttv.-ben adott felhatalmazást a cafetéria-juttatásra vonatkozó szabályozási tárgykör egyértelműsítésével.

Megszünteti továbbá a főtitkár tagságát a Magyar Kormánytisztviselői Kar (MKK) Országos Elnökségében, mivel a főtitkár a feladatait munkaviszonyban látja el, így nem lesz tagja az MKK-nak, indokolatlan lenne, ha kormánytisztviselőket érintő döntések meghozatalakor a főtitkárnak is szavazata lenne.

-----STARTING---POINT---VEGE---

A 12-13. §-hoz

A hatályba léptető, illetve a hatályát vesztő rendelkezéseket tartalmazza.