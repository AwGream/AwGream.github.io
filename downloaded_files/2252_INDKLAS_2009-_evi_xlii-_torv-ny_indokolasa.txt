2009. évi XLII. törvény indokolása

a közhasznú szervezetekről szóló 1997. évi CLVI. törvény módosításáról

-----STARTING---POINT---ALTALANOS--- 

A gazdasági társaságokról szóló 2006. évi IV. törvény 365. §-ának (3) bekezdése szerint a közhasznú társaság 2007. július 1-jét követő két éven belül társasági szerződése módosításával nonprofit korlátolt felelősségű társaságként működhet tovább, más nonprofit gazdasági társasággá alakulhat át vagy jogutód nélküli megszűnését határozhatja el. A közhasznú társaság 2009. június 30-ig köteles a cégbíróságnál nonprofit gazdasági társaságként történ ő nyilvántartásba vételét kérni, vagy jogutód nélküli megszűnését a cégbíróságnak bejelenteni. E határidő eredménytelen eltelte után a cégbíróság a társasággal szemben a megszűntnek nyilvánítás törvényességi felügyeleti intézkedést alkalmazza.

Az ország Gazdaságbiztonsági Tartalék készleteit kezelő Tartalékgazdálkodási Közhasznú Társaság (a továbbiakban: TIG Kht.) közhasznú társasági formában, de nem közhasznú szervezetként látja el feladatát, költségvetési támogatásban nem részesül, nem alanya az adótörvényeknek.

2009. március 1-jével a TIG Kht. Alapító Okirata módosításra került a gazdasági társaságokról szóló 2006. évi IV. törvény 365. § (3) bekezdésében foglaltaknak megfelelően, nonprofit korlátolt felelősségű társasági formában történő továbbműködés érdekében.

A cégbíróság a TIG Tartalékgazdálkodási Nonprofit Korlátolt Felelősségű Társaság bejegyzési kérelmét elutasította, mivel a közhasznú szervezetekről szóló 1997. évi CLVI. törvény 27. §-ának (3) bekezdése alapján, mint az államháztartás alrendszereiből származó vagyon felhasználásával alapított szervezet köteles a közhasznúsági nyilvántartásba vételét kérni.

A TIG KM., illetve a tevékenységét folytató TIG Tartalékgazdálkodási Nonprofit Korlátolt Felelősségű Társaság nem tud megfelelni a közhasznú szervezetként történő nyilvántartásba vétel törvényi feltételeinek, mivel

- nem tud eleget tenni a nyilvánosságot biztosító, illetve beszámolási szabályoknak, mivel feladatai jellegéből adódóan az ezzel kapcsolatos adatok egy része államtitoknak minősül (Gazdaságbiztonsági Tartalék készletek összetétele, volumene és az azokkal történő gazdálkodás),

- a társaság tevékenysége a gazdaságbiztonsági tartalékolás, amely közfeladat, azonban csak ezen tevékenységek egy része sorolható be a törvény által megjelölt közhasznú tevékenységek közé.

A fenti indokok alapján a TIG Kht., illetve a tevékenységét folytató nonprofit gazdasági társaság már nem a közhasznú szervezetekről szóló 1997. évi CLVI. törvény alapján részesül adó-, illeték- és egyéb kedvezményekben, hanem az egyes jogszabályok külön nevesítik, mint mentességben részesülőt.

A TIG Kht. nonprofit korlátolt felelősségű társaságként történő cégbírósági bejegyzése és továbbműködtetése csak úgy biztosítható, ha a közhasznú szervezetté történő minősítés kötelezettsége alól mentesül.

A felsorolt indokok alapján, soron kívül szükséges az érintett jogszabályhely módosítása a nonprofit korlátolt felelősségű társasági formában történő továbbműködés és cégbírósági bejegyzés érdekében.

A törvény a közhasznú szervezetekről szóló 1997. évi CLVI. törvény módosításával kívánja kivenni a Tartalékgazdálkodási Közhasznú Társaságot, illetve az átalakulást követően annak tevékenységét folytató TIG Tartalékgazdálkodási Nonprofit Korlátolt Felelősségű Társaságot a közhasznúvá minősíthető szervezetek közül.

-----STARTING---POINT---RESZLETES---

-----STARTING---POINT---VEGE---

A hatályba léptető rendelkezés szerint a közhasznú szervezetekről szóló 1997. évi CLVI. törvény módosításáról szóló törvény a kihirdetését követő napon lép hatályba. E rövid határidő azért szükséges, hogy a hatálybalépés 2009. június 30. napja előtt megtörténjen.