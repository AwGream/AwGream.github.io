2009. évi XCVI. törvény indokolása

az Országos Rádió és Televízió Testület 2008. évi költségvetésének végrehajtásáról

-----STARTING---POINT---ALTALANOS---

Általános indokolás

Az ORTT a rádiózásról és televíziózásról szóló 1996. évi I. törvény (a továbbiakban: Rttv.) 32. § (1) bekezdésében foglalt határidőig benyújtotta a 2008. évi költségvetéséről szóló törvényjavaslat tervezetet az Országgyűlés Költségvetési, pénzügyi és számvevőszéki bizottságához.

A Költségvetési, pénzügyi és számvevőszéki bizottság az ORTT 2008. évi költségvetéséről szóló törvénytervezetet az Országgyűlés elé terjesztette.

A törvénytervezet megtárgyalását követően az Országgyűlés az ORTT 2008. évi költségvetését a 2007. évi CLVII. törvénnyel fogadta el.

A költségvetés kiadási és bevételi főösszege 1 503,600 millió forint.

Az ORTT költségvetésen kívüli bevételeinek és kiadásainak főösszege 6 567,816 millió forint, az eredeti előirányzat szerint.

A hivatkozott törvény 3. §-ában foglaltak alapján az ORTT elkészítette a 2008. évi költségvetés végrehajtásáról szóló beszámolót, melyet az Rttv. 43. § (1) bekezdésében meghatározott beszámolóhoz csatlakozóan az Országgyűlésnek megküld.

-----STARTING---POINT---RESZLETES---

Részletes indokolás

A bevételek alakulása

Az ORTT intézményi bevételei:

A 2007. évi CLVII. törvény 2. mellékletében 1 028,468 millió forintban került meghatározásra a 2008. évi fix összegű költségvetési támogatás, összhangban az Rttv. 84. § (2)-(3) bekezdésében foglaltakkal. Ugyancsak a 2. mellékletben rendkívüli finanszírozásként 467,709 millió forint került meghatározásra.

A fix összegű költségvetési támogatás és a rendkívüli finanszírozás teljes egészében befolyt.

A 2008. évi gazdálkodás során intézményi működési és felhalmozási bevételként összesen 15,380 millió forint realizálódott.

Az ORTT 2008. évi törvény szerinti és működési pénzforgalmi bevétele összességében tehát 1 511,557 millió forint.

A pénzforgalom nélkül elszámolt bevételek (előző évek pénzmaradványa és a lakásépítési kölcsön visszatérülése) 26,907 millió forint.

Az ORTT költségvetésen kívüli bevételei:

Az ORTT kiszámlázott és beszedett, de véglegesen a Műsorszolgáltatási Alapot illető bevételei 2008. évben az alábbiak szerint teljesültek:

A műsorszolgáltatási díjbevétel 5 219,335 millió forint, a pályázati díjbevétel 63,086 millió forint, a kötbér, bírság és késedelmi kamat bevétel pedig 159,268 millió forint volt. Az óvadék bevétele 81,725 millió forint, az adóköteles bevételek utáni általános forgalmi adó bevétel 1 054,381 millió forint.

Az általános forgalmi adó befizetési kötelezettség finanszírozásaként az összes bevétel a Műsorszolgáltatási Alaptól 42,136 millió forint.

Az ORTT kezelésű költségvetésen kívüli bevételek összességében 6 622,783 millió forintot tesznek ki.

A kiadások alakulása

Az ORTT intézményi kiadásai:

A 2008. évi költségvetésről szóló 2007. évi CLVII. törvény 1. mellékletében az 1 503,600 millió forint kiadási főösszegen belül a személyi juttatások 892,423 millió forint, a munkaadókat terhelő járulékok 274,318 millió forint és a dologi kiadások 314,259 millió forint összegben kerültek meghatározásra. A költségvetés felhalmozási kiadásokra vonatkozó előirányzata 22,600 millió forint.

Év végén lehetőség nyílt a tárgyévi működési bevételek terhére is növelni a kiadási előirányzatot.

Az előirányzat módosítások ennek megfelelően a következőképpen alakultak:

A személyi juttatások előirányzata 892,423 millió forintról 894,448 millió forintra, a munkaadókat terhelő járulék előirányzata 274,318 millió forintról 276,958 millió forintra, a dologi kiadások előirányzata 314,259 millió forintról 334,028 millió forintra, a felhalmozási kiadások előirányzata 22,600 millió forintról 33,030 millió forintra módosult.

A tényadatok alapján a működési kiadások közül a személyi juttatások kiadása 894,045 millió forint, a munkaadókat terhelő járulékok kiadása 276,828 millió forint, a dologi kiadás pedig 307,057 millió forint.

Az összes felhalmozási kiadás 31,286 millió forint, amelyen belül 11,672 millió forint a gépek, berendezések és felszerelések, 1,630 millió forint a szoftverek és 11,520 millió forint a jármű beruházására fordított összeg. A felhalmozási kiadásokkal kapcsolatos összes általános forgalmi adó kiadás 4,964 millió forint.

Az összes működési és felhalmozási kiadás 1 509,216 millió forint.

A kiemelt előirányzatok 2008. évi teljesítése összhangban van a módosított előirányzatokkal.

Az összes kiadás módosított előirányzathoz viszonyított teljesítése 98,1%-os.

Az ORTT költségvetésen kívüli kiadásai:

A költségvetésen kívüli kiadások - a műsorszolgáltatási díj, a frekvencia- és támogatási pályázati díj, az óvadék, a kötbér, bírság és a késedelmi kamat továbbutalása a Műsorszolgáltatási Alapnak, illetve az áfa befizetése a költségvetésnek - az év folyamán összességében a tényleges költségvetésen kívüli bevételeknek megfelelően alakultak.

A finanszírozott általános forgalmi adó visszatérített összege a Műsorszolgáltatási Alapnak 31,915 millió forint.

A költségvetésen kívüli ORTT kezelésű 2008. évi összes kiadás 6 625,660 millió forint. A kiadástöbbletet a 2007. évi bevételek 2008. évi nyitóállománya fedezte.

A pénzmaradvány megállapítása

Az ORTT saját pénzeszközeinek 2008. december 31-i záró állománya 53,603 millió forint.

A pénzeszközök állományából kiindulva a pénzmaradvány összegét az alábbi tételek növelik:

A költségvetési aktív átfutó elszámolások záró egyenlege 0,210 millió forint.

A pénzmaradvány összegét az alábbi tételek csökkentik:

A költségvetésen kívüli passzív függő elszámolások záró egyenlege 24,562 millió forint.

Mindezek alapján az ORTT 2008. évi működési pénzmaradványa 29,251 millió forint.

A pénzmaradvány összege a 2008. évi kötelezettségvállalások 2009. évi kiegyenlítésére fordítható.

Indokolás a Műsorszolgáltatási Alap 2008. évi költségvetésének végrehajtásához

A Műsorszolgáltatási Alap 2008. évi költségvetését az Rttv. 77. §-ának (6) bekezdése szerint az Országos Rádió és Televízió Testület költségvetésének mellékleteként az Országgyűlés hagyja jóvá.

Az Alap a számvitelről szóló 2000. évi C. törvény szerint a gazdasági eseményeket a kettős könyvvitel szabályai szerint rögzíti, melynek adataiból leképezhető a jelen teljesülési beszámoló. A zárszámadás adatainak megbízhatóságát az Alap könyvvizsgálója által elvégzett ellenőrzés is alátámasztotta.

BEVÉTELI OLDAL

1. Üzembentartási díj

1.1. Átvállalt üzembentartási díj

 Eredeti előirányzat:

 24 936,700 M Ft

 Módosított előirányzat:

 -

 Teljesítés:

 24 936,700 M Ft

Az előirányzat a Magyar Köztársaság 2008. évi költségvetéséről szóló 2007. évi CLXIX. törvény (a továbbiakban: 2008. évi költségvetési törvény) alapján került meghatározásra.

1.2. Átvállalással nem érintett üzembentartási díj

 Eredeti előirányzat:

 775,008 M Ft

 Módosított előirányzat:

 -

 Teljesítés:

 915,936 M Ft

A 2008. évi költségvetési törvény 85. §-ának (2) bekezdése szerint a központi költségvetés nem vállalja át az Rttv. 80. §-ának (3) bekezdése szerinti fizetésre kötelezettektől a díj 60%-át. Ezt az összeget a 2008. évi költségvetési törvény 85. §-ának (3) bekezdése szerint az Adó- és Pénzügyi Ellenőrzési Hivatal (a továbbiakban: APEH) szedi be és 10% beszedési költség levonásával továbbítja az Alap felé. Az előirányzat a 2007. évi fizetési hajlandóság alapján került meghatározásra, mely tervet a 2008. évi teljesítés 18%-kal haladott meg.

2. Műsorszolgáltatási díj

2.1. Műsorszolgáltatási díjak - MTM-SBS Televízió Zrt. 

 Eredeti előirányzat:

 1 845,652 M Ft

 Módosított előirányzat:

 -

 Teljesítés:

 1 852,552 M Ft

Az MTM-SBS Televízió Zrt. műsorszolgáltatási díja az Országos Rádió és Televízió Testület Irodája (a továbbiakban: Iroda) előzetes becslése alapján került előirányzatként beállításra. Az inflációs tényezők hatására az Iroda által ténylegesen kiszámlázott összeg 6,9 M Ft-tal magasabb lett.

2.2. Műsorszolgáltatási díjak - Magyar RTL Televízió Zrt. 

 Eredeti előirányzat:

 1 676,537 M Ft

 Módosított előirányzat:

 -

 Teljesítés:

 1 682,805 M Ft

A Magyar RTL Televízió Zrt. műsorszolgáltatási díja az Iroda előzetes becslése alapján került előirányzatként beállításra. Az inflációs tényezők hatására az Iroda által ténylegesen kiszámlázott összeg 6,3 M Ft-tal magasabban történt.

2.3. Műsorszolgáltatási díjak - Danubius Rádió Műsorszolgáltató Zrt. 

 Eredeti előirányzat:

 183,333 M Ft

 Módosított előirányzat:

 -

 Teljesítés:

 200,000 M Ft

A Danubius Rádió Műsorszolgáltató Zrt. műsorszolgáltatási díja az Iroda előzetes becslése alapján került előirányzatként beállításra. A teljesítés előirányzatot meghaladó része (16,667 M Ft) egy utalási részlet 2008-ban történt teljesítéséből ered.

2.4. Műsorszolgáltatási díjak - Sláger Rádió Műsorszolgáltató Zrt. 

 Eredeti előirányzat:

 200,000 M Ft

 Módosított előirányzat:

 -

 Teljesítés:

 200,000 M Ft

A Sláger Rádió Műsorszolgáltató Zrt. műsorszolgáltatási díja az Iroda előzetes becslése alapján került előirányzatként beállításra. A teljesítés az előirányzatnak megfelelően történt.

2.5. Műsorszolgáltatási díjak - nem országos műsorszolgáltatási jogosultságok

 Eredeti előirányzat:

 1 085,858 M Ft

 Módosított előirányzat:

 -

 Teljesítés:

 1 103,419 M Ft

A nem országos műsorszolgáltatók műsorszolgáltatási díja az Iroda előzetes számítása alapján került előirányzatként beállításra. A teljesítés összegében 44,4 M Ft óvadékból, illetve jogosultsági pályáztatási díjból való műsorszolgáltatási díj bevonás eredménye.

3. Pályázati díjak

 Eredeti előirányzat:

 87,217 M Ft

 Módosított előirányzat:

 -

 Teljesítés:

 39,568 M Ft

A támogatási pályázati díjak a támogatási összegek 2%-ának megfelelő összegben, a jogosultsági pályázati díjak az Iroda közlése alapján kerültek megállapításra.

Tekintettel arra, hogy a pályázati felhívások sajátosságai miatt az Alaphoz beérkező pályázati díjak jóváírásának időpontjában még nem ismert, hogy az adott befizetésből mennyi képezi az Alap bevételét és milyen összeget kell a befizetőnek visszautalni (pl. forráshiány, méltányosság, túlfizetés), így az óvatosság elve alapján ezen a soron nem a pénzügyileg ténylegesen jóváírt, hanem a véglegesen bevételnek tekinthető összeg, 39,568 M Ft kerül bemutatásra.

A költségvetési évet 41,434 M Ft függő pályázati díj állomány nyitotta, melyhez 45,295 M Ft összegű díj került jóváírásra és 11,056 M Ft összegű díj került visszautalásra, továbbá kis összegű pályázati díj lett más bevételnek minősítve (átsorolás óvadékba vagy műsorszolgáltatási díj követelésbe). Az évet 36,049 M Ft összegű függő pályázati díjállomány zárta.

A pályázati díjak elszámolásának alakulása

 2008. évi nyitó pályázati díjállomány:

 41,434 M Ft

 2008. évben jóváírt pályázati díj összeg:

 + 45,295 M Ft

 2008. évben visszautalt pályázati díj összeg:

 - 11,056 M Ft

 2008. évben átsorolt pályázati díjak(óvadékba, műsorszolgáltatási díjba)

 - 0,056 M Ft

 2008. évben bevételként elszámolt összeg:

 - 39,568 M Ft

 2008. évi záró pályázati díjállomány:

 = 36,049 M Ft

4. Kötbér, kártérítés, bírság

 Eredeti előirányzat:

 473,500 M Ft

 Módosított előirányzat:

 -

 Teljesítés:

 134,537 M Ft

A műsorszolgáltatási díjak késedelmes befizetése miatt 6,316 M Ft késedelmi kamat érkezett az Alap bankszámlájára. Kötbér és bírság bevételeként 128,221 M Ft került az Alap számláján jóváírásra. Az előirányzathoz képesti eltérő teljesítés oka a peres eljárások elhúzódása.

5. Önkéntes befizetés

 Eredeti előirányzat:

 0 M Ft

 Módosított előirányzat:

 -

 Teljesítés:

 0 M Ft

Önkéntes befizetés nem történt.

6. Egyéb bevételek

 Eredeti előirányzat:

 76,894 M Ft

 Módosított előirányzat:

 -

 Teljesítés:

 163,616 M Ft

Az egyéb bevételek teljesítése 19,271 M Ft értékben visszakövetelt és visszafizetett támogatás, 144,345 M Ft értékben pénzügyi műveletek realizált eredménye jogcímen történt.

Az előirányzatot meghaladó teljesítés oka, hogy a támogatásokkal történő elszámolások kapcsán a támogatottak által visszafizetett támogatások a tervezett összegen felül teljesültek. Az átmenetileg szabad pénzeszközök a tervezetthez képest nagyobb lehetőséget engedtek a kincstári befektetéseknek.

7. Az ORTT-t terhelő, műsorszolgáltatók által be nem fizetett áfa térülése

 Eredeti előirányzat:

 -

 Módosított előirányzat:

 -

 Teljesítés:

 40,110 M Ft

Előirányzatként az Iroda közlése alapján a megfinanszírozott áfa megtérülésének és kiadásának negatív egyenlege került a kiadások között tervezésre. A teljesítés összegéből 8,876 M Ft egyéb óvadék bevonásával keletkezett. Jelen beszámoló a bevételeket és a kiadásokat egyaránt, külön-külön tartalmazza. (Ld. Kiadások 8. Az ORTT-t terhelő, műsorszolgáltatók által be nem fizetett áfa című fejezet).

KIADÁSI OLDAL

1. Továbbutalandó üzembentartási díj

1.1. Továbbutalandó üzembentartási díj - Magyar Televízió Zrt.

 Eredeti előirányzat:

 10 284,683 M Ft

 Módosított előirányzat:

 -

 Teljesítés:

 10 350,618 M Ft

1.2. Továbbutalandó üzembentartási díj - Magyar Rádió Zrt.

 Eredeti előirányzat:

 7 199,278 M Ft

 Módosított előirányzat:

 -

 Teljesítés:

 7 245,433 M Ft

1.3. Továbbutalandó üzembentartási díj - Duna Televízió Zrt.

 Eredeti előirányzat:

 6 170,810 M Ft

 Módosított előirányzat:

 -

 Teljesítés:

 6 210,371 M Ft

1.4. Továbbutalandó üzembentartási díj - Országos Rádió és Televízió Testület

 Eredeti előirányzat:

 257,117 M Ft

 Módosított előirányzat:

 -

 Teljesítés:

 258,526 M Ft

1.5. Továbbutalandó üzembentartási díj - közalapítványok

 Eredeti előirányzat:

 257,117 M Ft

 Módosított előirányzat:

 -

 Teljesítés:

 258,765 M Ft

A továbbutalt üzembentartási díjak esetén az előirányzat túlteljesítésének oka, hogy az APEH a 2008-ban a tervezett előirányzatot meghaladóan szedte be az átvállalással nem érintett üzembentartási díjat.

2. Céltámogatások

2.1. Céltámogatások - közszolgálati műsorszámok támogatása

 Eredeti előirányzat:

 262,781 M Ft

 Módosított előirányzat:

 -

 Teljesítés:

 26,588 M Ft

2.2. Céltámogatások - közszolgálati műsorok támogatása

 Eredeti előirányzat:

 746,677 M Ft

 Módosított előirányzat:

 -

 Teljesítés:

 1 088,888 M Ft

2.3. Céltámogatások - digitális műsorterjesztés fejlesztése és a digitális átállás költségei

 Eredeti előirányzat:

 811,454 M Ft

 Módosított előirányzat:

 -

 Teljesítés:

 593,298 M Ft

2.4. Céltámogatások - nem nyereségérdekelt műsorszolgáltatók támogatása

 Eredeti előirányzat:

 274,352 M Ft

 Módosított előirányzat:

 -

 Teljesítés:

 252,131 M Ft

2.5. Céltámogatások - közműsor-műsorszolgáltatók támogatása

 Eredeti előirányzat:

 274,352 M Ft

 Módosított előirányzat:

 -

 Teljesítés:

 274,264 M Ft

Az eredeti előirányzatok az Rttv. 78. §-ának (1)-(2), 84. §-ának (2) és 131. §-ának (3) bekezdései, továbbá az átcsoportosítási szükséglet alapján kerültek meghatározásra. A teljesülések előirányzathoz viszonyított eltérését az okozza, hogy az egyes pályázati eljárások nem illeszkednek a költségvetési évhez, azaz legtöbb esetben több éven át is elhúzódhat a támogatási cél megvalósulása és a megvalósítással kapcsolatos beszámolás, mely feltétele a támogatás kifizetésének (pl. ütemezett előfinanszírozás).

Az Rttv. 131. §-ának (3) bekezdése által meghatározott támogatási keret 2008. évi bevételének felhasználása nem történt meg (ld. a digitális átállás forrásainak átmeneti felhasználási szabályairól szóló 147/2008. (V. 24.) Korm. rendelet), a teljesítésként szereplő összeg a korábbi évek kötelezettségvállalásaink kifizetéseit tartalmazza (2004-2007. évi pályázati felhívások kedvezményezettjeinek teljesítése).

3. Továbbutalandó műsorszolgáltatási díj

3.1. Továbbutalandó műsorszolgáltatási díjak - Magyar Televízió Zrt.

 Eredeti előirányzat:

 1 291,956 M Ft

 Módosított előirányzat:

 -

 Teljesítés:

 1 296,786 M Ft

3.2. Továbbutalandó műsorszolgáltatási díjak - Duna Televízió Zrt.

 Eredeti előirányzat:

 553,696 M Ft

 Módosított előirányzat:

 -

 Teljesítés:

 555,766 M Ft

3.3. Továbbutalandó műsorszolgáltatási díjak - Magyar Rádió Zrt.

 Eredeti előirányzat:

 183,333 M Ft

 Módosított előirányzat:

 -

 Teljesítés:

 200,000 M Ft

A továbbutalandó műsorszolgáltatási díj az országos jogosultsággal rendelkező MTM-SBS Televízió Zrt., továbbá a Danubius Rádió Műsorszolgáltató Zrt. műsorszolgáltatók által befizetett díjak Rttv. 131. §-ának (2) bekezdése alapján továbbutalásából tevődik össze. Előirányzatuk az érintett bevételi előirányzatok (Ld. Bevételek 2.1. Műsorszolgáltatási díj - MTM-SBS Televízió Zrt. és Bevételek 2.3. Műsorszolgáltatási díj - Danubius Rádió Műsorszolgáltató Zrt. című fejezetek) összegének megfelelően került meghatározásra.

A televíziós jogosultság ellenértéke 30-70%-ban oszlik meg a Duna Televízió Zrt. és a Magyar Televízió Zrt. között, míg a rádiós jogosultság díja a Magyar Rádió Zrt.-t illeti. Az előirányzattól történő eltérést a befolyt műsorszolgáltatási díj előirányzaton felül történő teljesülése okozza.

4. Kiegészítő támogatások

4.1. Kiegészítő támogatások - Országos Rádió és Televízió Testület

 Eredeti előirányzat:

 771,351 M Ft

 Módosított előirányzat:

 1 239,060 M Ft

 Teljesítés:

 1 237,651 M Ft

Az előirányzat az Rttv. 84. §-ának (3) bekezdése által meghatározott, az ORTT finanszírozásának az üzembentartási díj 4%-ára történő kiegészítését tartalmazta.

A Testület 400/2008. (II. 27.) számú határozatának 3. pontja értelmében a Rendkívüli finanszírozás az ORTT részére jogcímen előirányzott összeg átcsoportosításra került az ORTT kiegészítő támogatásai közé (Ld. Kiadások 9. Rendkívüli finanszírozás az ORTT részére című fejezet).

Az ORTT finanszírozásának alakulása

 

 eredeti előirányzat:

 az üzembentartási díj által fedezett 1%

 258,526 M Ft

 az üzembentartási díj 3%-ának megfelelő kiegészítő támogatás

 775,578 M Ft

 az üzembentartási díj 4%-án felüli rendkívüli támogatás

 462,073 M Ft

 ORTT összes finanszírozása az Alapból

 1 496,177 M Ft

4.2. Kiegészítő támogatások - közalapítványok 

 Eredeti előirányzat:

 205,694 M Ft

 Módosított előirányzat:

 -

 Teljesítés:

 207,012 M Ft

Az előirányzat az Rttv. 84. §-ának (3) bekezdése és a Magyar Televízió, a Magyar Rádió és a Hungária Televízió Közalapítványok kiegészítő támogatásáról szóló 108/1999. (XII. 22.) OGY határozat által meghatározott, a közalapítványok finanszírozásának az üzembentartási díj 1,8%-ára történő kiegészítését tartalmazta.

A teljesülés előirányzattól való eltérésének oka az üzembentartási díj túlteljesítése (Ld. Bevételek 1.2. Átvállalással nem érintett üzembentartási díj).

5. Műsorszolgáltatási Alap

5.1 Személyi juttatások

 Eredeti előirányzat:

 406,600 M Ft

 Módosított előirányzat:

 447,698 M Ft

 Teljesítés:

 389,179 M Ft

Az előirányzat változása és a teljesítés az alábbiak szerint történt.

5.1.1 Műsorszolgáltatási Alap Igazgatósága

 Eredeti előirányzat:

 345,300 M Ft

 Módosított előirányzat:

 367,754 M Ft

 Teljesítés:

 311,328 M Ft

A Testület 400/2008. (II. 27.) számú határozata alapján 0,828 M Ft összegű kötelezettségvállalással terhelt maradvány növelte az előirányzatot. Előbbi határozat az abban meghatározott célokra (testületi tagi szakértői keret és a létszámleépítéssel kapcsolatos kiadások fedezete) 30,324 M Ft összegű 2007. évi maradvány 2008. évi felhasználását engedélyezte.

A 1986/2007. (VIII. 29.) számú határozat alapján 17,298 M Ft került átcsoportosításra a dologi előirányzatok javára.

A 1094/2008. (VI. 11.) számú határozat 4,400 M Ft-tal növelte az előirányzatot. A Testület 2280/2008. (XII. 10.) számú határozat alapján 4,200 M Ft került átcsoportosításra a dologi előirányzat terhére.

5.1.2 Alkalmazott Kommunikációtudományi Intézet

 Eredeti előirányzat:

 61,300 M Ft

 Módosított előirányzat:

 79,944 M Ft

 Teljesítés:

 77,851 M Ft

A Stratégiai Tanács megbízásával kapcsolatban a Testület 298/2008. (II. 13.) számú határozata alapján 10,800 M Ft-tal nőtt az előirányzat (a Tanács tagjainak megbízási díja dologi kiadásként lett tervezve a költségvetés összeállításakor, azonban a tényleges szerződések természetes személyekkel kerültek megkötésre, így a kötelezettség a személyi és járulék előirányzatot terheli). A 2007. évi kötelezettségvállalással terhelt maradvány 2008. évi felhasználását a Testület a 400/2008. (II. 27.) számú határozatával jóváhagyta 6,384 M Ft értékben. Az 1304/2008. (VII. 15.) számú határozatban a dologi előirányzat terhére 3,281 M Ft összegű emelés történt. Az 1867/2008. (X. 16.) számú határozat szerint a dologi előirányzatról 2,149 M Ft összegű átcsoportosítás történt. Az 1756/2008. (IX. 17.) számú határozat kapcsán a Stratégiai Tanács belső átcsoportosítása alapján 4,248 M Ft átcsoportosítása történt a dologi előirányzat javára. A 2225/2008. (XII. 10.) számú határozat szerint 0,247 M Ft összegű átcsoportosítás történt az előirányzat javára. A 2619/2005. (XII. 15.) számú határozat felhatalmazása alapján 0,031 M Ft-tal nőtt az előirányzat a járulék előirányzat terhére.

5.2 Munkaadót terhelő járulékok

 Eredeti előirányzat:

 125,806 M Ft

 Módosított előirányzat:

 140,546 M Ft

 Teljesítés:

 122,996 M Ft

Az előirányzat változása és a teljesítés az alábbiak szerint történt.

5.2.1 Műsorszolgáltatási Alap Igazgatósága

 Eredeti előirányzat:

 106,223 M Ft

 Módosított előirányzat:

 116,835 M Ft

 Teljesítés:

 99,772 M Ft

A Testület 400/2008. (II. 27.) számú határozata alapján 0,298 M Ft összegű kötelezettségvállalással terhelt maradvány növelte az előirányzatot, továbbá ugyanezen határozatában a Testület meghatározott célokra 9,283 M Ft összegű 2007. évi maradvány 2008. évi felhasználását engedélyezte.

A 1986/2007. (VIII. 29.) számú határozat alapján 4,515 M Ft került átcsoportosításra a dologi előirányzatok javára.

A 1094/2008. (VI. 11.) számú határozat 1,246 M Ft-tal növelte az előirányzatot. A Testület 2280/2008. (XII. 10.) számú határozat alapján 4,300 M Ft került átcsoportosításra a dologi előirányzat terhére.

5.2.2 Alkalmazott Kommunikációtudományi Intézet

 Eredeti előirányzat:

 19,583 M Ft

 Módosított előirányzat:

 23,711 M Ft

 Teljesítés:

 23,224 M Ft

A Stratégiai Tanács megbízásával kapcsolatban a Testület 298/2008. (II. 13.) számú határozata alapján 1,756 M Ft-tal nőtt az előirányzat. A 2007. évi kötelezettségvállalással terhelt maradvány 2008. évi felhasználását a Testület a 400/2008. (II. 27.) számú határozatával jóváhagyta 1,134 M Ft értékben. Az 1304/2008. (VII. 15.) számú határozatban a dologi előirányzat terhére 1,050 M Ft összegű emelés történt. Az 1867/2008. (X. 16.) számú határozat szerint a dologi előirányzatról 0,980 M Ft összegű átcsoportosítás történt. Az 1756/2008. (IX. 17.) számú határozat kapcsán a Stratégiai Tanács belső átcsoportosítása alapján 0,761 M Ft átcsoportosítása történt a dologi előirányzat javára. A 2619/2005. (XII. 15.) számú határozat felhatalmazása alapján 0,031 M Ft-tal csökkent az előirányzat a személyi előirányzat javára.

5.3 Dologi kiadások

 Eredeti előirányzat:

 290,408 M Ft

 Módosított előirányzat:

 323,499 M Ft

 Teljesítés:

 262,274 M Ft

Az előirányzat változása és a teljesítés az alábbiak szerint történt.

5.3.1 Műsorszolgáltatási Alap Igazgatósága

 Eredeti előirányzat:

 187,375 M Ft

 Módosított előirányzat:

 218,574 M Ft

 Teljesítés:

 181,003 M Ft

A 400/2008. (II. 27.) számú határozat a 2007. évi kötelezettségvállalással terhelt maradvány összegével, 16,686 M Ft-tal növelte az előirányzatot. Előbbi határozat alapján a 2007. évi maradvány terhére 14,000 M Ft-tal nőtt az előirányzat meghatározott 2008. évi célok teljesítésére.

Az 1986/2007. (VIII. 29.) számú határozat szerint 20,759 M Ft összegben került emelésre az előirányzat a dologi típusú szakértői megbízási díjak miatt.

A 1094/2008. (VI. 11.) számú határozat az előirányzatot 11,746 M Ft-tal csökkentette.

A 2280/2008. (XII. 10.) számú határozat szerint az előirányzat 8,500 M Ft került átcsoportosításra a személyi és a járulék előirányzat javára.

5.3.2 Alkalmazott Kommunikációtudományi Intézet

 Eredeti előirányzat:

 103,033 M Ft

 Módosított előirányzat:

 104,925 M Ft

 Teljesítés:

 81,271 M Ft

A Stratégiai Tanács megbízásával kapcsolatban a Testület 298/2008. (II. 13.) számú határozata alapján a személyi és a járulék előirányzat javára 12,556 M Ft-tal csökkent az előirányzat. A 2007. évi kötelezettségvállalással terhelt maradvány 2008. évi felhasználását a Testület a 400/2008. (II. 27.) számú határozatával jóváhagyta 17,146 M Ft értékben. Az 1304/2008. (VII. 15.) számú határozat alapján 4,331 M Ft, az 1867/2008. (X. 16.) számú határozat alapján 3,129 M Ft-tal csökkent az előirányzat. Az 1756/2008. (IX. 17.) számú határozatában a Testület a Stratégiai Tanács előirányzatán belül átcsoportosítást hajtott végre 5,009 M Ft értékben a személyi és a járulék előirányzat terhére. A 2225/2008. (XII. 10.) számú határozat szerint 0,247 M Ft összegű átcsoportosítás történt a személyi előirányzat javára.

5.4 Felhalmozási kiadások

 Eredeti előirányzat:

 29,078 M Ft

 Módosított előirányzat:

 59,757 M Ft

 Teljesítés:

 17,968 M Ft

Az előirányzat változása és a teljesítés az alábbiak szerint történt.

5.4.1 Műsorszolgáltatási Alap Igazgatósága

 Eredeti előirányzat:

 24,510 M Ft

 Módosított előirányzat:

 51,845 M Ft

 Teljesítés:

 10,673 M Ft

A Testület 400/2008. (II. 27.) számú határozatával döntött az előirányzat 2007. évi kötelezettségvállalással terhelt maradvánnyal történő emeléséről 7,443 M Ft értékben. Előbbi határozat 19,892 M Ft. összegben emelte az előirányzatot a 2007. évi maradvány terhére meghatározott célokra.

5.4.2 Alkalmazott Kommunikációtudományi Intézet

 Eredeti előirányzat:

 4,568 M Ft

 Módosított előirányzat:

 7,912 M Ft

 Teljesítés:

 7,295 M Ft

A 2007. évi kötelezettségvállalással terhelt maradvány 2008. évi felhasználását a Testület a 400/2008. (II. 27.) számú határozatával jóváhagyta 3,344 M Ft értékben.

6. Szerzői jogdíj

 Eredeti előirányzat:

 210,731 M Ft

 Módosított előirányzat:

 -

 Teljesítés:

 210,731 M Ft

A szerzői jogdíj az Artisjus Magyar Szerzői Jogvédő Iroda Egyesülettel a Testület 1180/2008. (VI. 25.) számú határozata alapján kötött megállapodás alapján az előirányzatnak megfelelően került teljesítésre.

7. Pályázatok bírálatának költsége

 Eredeti előirányzat:

 86,217 M Ft

 Módosított előirányzat:

 86,457 M Ft

 Teljesítés:

 49,941 M Ft

A pályázatok bírálatának költségei között a pályáztatás során felmerült, egyértelműen elkülöníthető költségek szerepelnek. A pályáztatási költségek előirányzata a Kezelési Szabályzatban meghatározott, a céltámogatások 2%-ának megfelelő összegben került meghatározásra.

Az előirányzat a Testület 400/2008. (II. 27.) számú határozata alapján emelésre került a 2007. évi kötelezettségvállalással terhelt maradvány összegével 0,24 M Ft értékben.

A bírálattal kapcsolatos költségek 72%-át dologi típusú kiadások, 22%-át személyi típusú kiadások és 6%-át az előző tételhez kapcsolódó járulékkiadások teszik ki.

Az előirányzat alulteljesítésének oka, hogy a pályázati eljárások és a pályázati kifizetések több költségvetési év között is elhúzódhatnak.

8. Az ORTT-t terhelő, műsorszolgáltatók által be nem fizetett áfa

 Eredeti előirányzat:

 33,235 M Ft

 Módosított előirányzat:

 -

 Teljesítés:

 42,136 M Ft

Előirányzatként az Iroda közlése alapján a megfinanszírozott áfa megtérülésének és kiadásának negatív egyenlege került a kiadások között tervezésre.

Az Alap a 2008. évben 42,136 M Ft összegű általános forgalmi adót finanszírozott meg a műsorszolgáltatók által meg nem fizetett műsorszolgáltatási díjakra, míg az áfa térüléseként 40,110 M Ft került az Alap részére visszautalásra (más jogcímen befolyt bevétel műsorszolgáltatási díjba történő bevonásával együtt). (Ld. Bevételek 7. Az ORTT-t terhelő, műsorszolgáltatók által be nem fizetett áfa térülése című fejezet).

9. Rendkívüli finanszírozás az ORTT részére

 Eredeti előirányzat:

 467,709 M Ft

 Módosított előirányzat:

 0 M Ft

 Teljesítés:

 -

Az eredeti előirányzat az ORTT Alapból történő finanszírozási igényének az üzembentartási díjbevétel 4%-án felüli részét tartalmazta.

A Testület 400/2008. (II. 27.) számú határozata értelmében a rendkívüli finanszírozás az ORTT részére jogcímen előirányzott összeg átcsoportosításra került az ORTT kiegészítő támogatásai közé (Ld. Kiadások 4. Kiegészítő támogatások című fejezet).

10. Műsorszolgáltatási díjjal és egyéb jogi költségekkel összefüggő kiadások

 Eredeti előirányzat:

 146,264 M Ft

 Módosított előirányzat:

 147,674 M Ft

 Teljesítés:

 2,046 M Ft

A Testület 400/2008. (II. 27.) számú határozata alapján az előirányzat 1,41 M Ft-tal, a 2007. évi kötelezettségvállalással terhelt maradvánnyal nőtt.

Az előirányzattól való jelentős elmaradás oka, hogy az óvatosság elve alapján erre a kiadási előirányzatra került tervezésre a tervezett kötbér és bírság bevételek peresítettként tervezett 30%-a.

11. Egyedi támogatások

 Eredeti előirányzat:

 -

 Módosított előirányzat:

 509,048 M Ft

 Teljesítés:

 395,884 M Ft

Az egyedi támogatások előirányzatát a Testület első ízben a 2741/2007. (XII. 6.) számú határozatával 82,435 M Ft-tal emelte meg.

A 124/2008. (I. 16.) számú határozat 18 M Ft-tal, a 214/2008. (I. 30.) számú határozat 112 M Ft-tal emelte az előirányzatot.

A 2007. évi zárszámadással párhuzamosan a 2007. évi kötelezettségvállalással terhelt maradvánnyal, 114,414 M Ft-tal nőtt az előirányzat, továbbá megemelte az előirányzatot 8,464 M Ft-tal.

A 306/2008. (II. 13.) számú határozat 177,73 M Ft-tal emelte, a 837/2008. (V. 21.) számú határozat 10,095 M Ft-tal csökkentette az előirányzatot, majd az 1094/2008. (VI. 11.) számú határozat 6,1 M Ft-tal növelte az előirányzatot.

12. Szabad keret terhére kiírt pályázati eljárások

 Eredeti előirányzat:

 -

 Módosított előirányzat:

 10,000 M Ft

 Teljesítés:

 12,018 M Ft

A Testület 214/2008. (I. 30.) számú határozatában döntött az Rttv. 77. §-ának (1) bekezdése terhére médiaelmélettel, médiaismerettel foglalkozó tudományos és ismeretterjesztő kiadványok megjelentetésének támogatása kiírandó pályázati eljárás keretösszegéről.

Az előirányzat teljesítése korábbi években e törvényhelyről kiírt pályázati eljárások kifizetéseit tartalmazza.

13. Az Oktatási és Kulturális Minisztériumtól átvett pénzeszközhöz kapcsolódó pályázati eljárás kifizetése

 Eredeti előirányzat:

 -

 Módosított előirányzat:

 -

 Teljesítés:

 5,940 M Ft

Az Oktatási és Kulturális Minisztériummal történt megállapodás alapján 5,940 M Ft került a 2006. évi megállapodásnak megfelelően az egyes pályázati célok megvalósulásával párhuzamosan kifizetésre (utófinanszírozások). A pályázati eljárások támogatási céljai: hazai alkotók gyermek- és ifjúsági tárgyú irodalmi műveinek televíziós feldolgozása, hazai kulturális, illetve történelmi témájú televíziós műsorszámok készítése, hazai zenei témájú rádiós műsorszámok sorozata készítése.

A kiadási többlet szerkezeti megoszlása

 

 

 

 

 adatok M Ft-ban

 A kiadások és bevételek közötti eltérés magyarázata

 befolyt összegek

 eszk. kiadások

 átcsop.

 egyenleg

 I.

 78. § (2) törvényhely bevételek és kiadások

 551,710

 -26,588

 -601,127

 -76,005

 II.

 84. § (2) törvényhely bevételek és kiadások

 1 551,158

 -1 088,888

 -714,303

 -252,033

 III.

 131. § (3) törvényhely bevételek és kiadások

 1 682,805

 -593,298

 -865,083

 224,424

 IV.

 Szabad keret

 1 129,541

 -3 476,231

 2 180,513

 -166,177

 

 Sláger Rádió Műsorszolgáltató Zrt. műsorszolgáltatási díj

 200,000

 

 

 

 

 nem országos műsorszolgáltatási díj

 551,710

 

 

 

 

 pályázati díjak

 39,568

 

 

 

 

 kötbérek, bírságok, késedelmi kamatok

 134,537

 

 

 

 

 pénzügyi műveletek realizált eredménye

 144,345

 

 

 

 

 visszafizetett támogatások

 19,271

 

 

 

 

 megfinanszírozott áfa térülés

 40,110

 

 

 

 

 kiegészítő támogatások (ORTT, közalapítványok)

 

 -1 444,663

 

 

 

 MA költségei (MA, SKEP, AKTI)

 

 -792,417

 

 

 

 szerzői jogdíj

 

 -210,731

 

 

 

 pályáztatás költségei

 

 -49,941

 

 

 

 egyedi támogatások, szabad keret terhére kiírt pályázati eljárások

 

 -407,902

 

 

 

 nem- nyereségérdekelt és közműsor-szolgáltatók támogatása

 

 -526,395

 

 

 

 megfinanszírozott áfa

 

 -42,136

 

 

 

 műsorszolgáltatási díjjal és egyéb jogi kötelezettségekkel összefüggő kiadások

 

 -2,046

 

 

 V.

 Továbbutalandó üzembentartási díj állományváltozása

 25 852,636

 25 874,871

 

 -22,235

 VI. 

 Átvett pénzeszközök

 

 5,940

 

 -5,940

 

 Egyenleg (év közbeni pénzállomány-változás)

 

 

 

 -297,966

Az egyenleg azt mutatja, hogy a költségvetésen belüli tételek tekintetében az éven belül a realizált bevételek 297,966 M Ft-tal maradnak el az eszközölt kiadásoktól, tehát ennyivel csökkent az év eleji pénzállomány.

A 2008. évi eredeti előirányzatok és teljesülések eltérését bemutató táblázat

 

 

 

 adatok M Ft-ban

 

 előirányzat

 a teljesítés eltérése az eredeti előirányzathoz képest

 megjegyzés

 1.

 üzembentartási díj

 140,928

 bevételnövekedés

 2.

 műsorszolgáltatási díj 

 47,396

 bevételnövekedés

 3.

 pályázati díjak

 -47,649

 bevételcsökkenés

 4.

 kötbér, kártérítés, bírság

 -338,963

 bevételcsökkenés

 5.

 önkéntes befizetések

 0

 

 6.

 egyéb bevételek

 86,722

 bevételnövekedés

 7.

 az ORTT-t terhelő, műsorszolgáltatók által be nem fizetett áfa térülése

 40,110

 bevételnövekedés

 

 költségvetési bevételek

 -71,456

 bevételcsökkenés

 

 

 

 

 

 előirányzat

 a teljesítés eltérése az eredeti előirányzathoz képest

 megjegyzés

 1.

 továbbutalandó üzembentartási díj

 154,708

 kiadásnövekedés

 2.

 céltámogatások

 -134,448

 kiadáscsökkenés

 3.

 továbbutalandó műsorszolgáltatási díj

 23,567

 kiadásnövekedés

 4.

 kiegészítő támogatás

 467,618

 kiadásnövekedés

 5.

 Igazgatóság

 -59,475

 kiadáscsökkenés

 6.

 szerzői jogdíjak

 0

 

 7.

 pályázatok bírálatának költségei

 -36,276

 kiadáscsökkenés

 8.

 az ORTT-t terhelő, műsorszolgáltatók által be nem fizetett áfa

 8,901

 kiadásnövekedés

 9.

 rendkívüli finanszírozás az ORTT részére

 -467,709

 kiadáscsökkenés

 10.

 műsorszolgáltatási díjjal és egyéb jogi kötelezettségekkel összefüggő kiadások

 -144,218

 kiadáscsökkenés

 11.

 egyedi támogatások, szabad k. pályázatok

 407,902

 kiadásnövekedés

 13.

 átvett pénzeszközökhöz kapcsolódó pályázati eljárások kifizetései

 5,940

 kiadásnövekedés

 

 költségvetési kiadások

 226,510

 kiadásnövekedés

 

 

 

 

 

 egyenleg

 -297,966

 pénzeszközcsökkenés

Az egyes keretek 2008. évi változása

 

 

 

 

 

 adatok M Ft-ban

 Keret

 Nyitó egyenleg 2008. jan. 1.

 Növekedés

 Csökkenés

 Átcsopor-tosítás

 Záró egyenleg 2008. dec. 31.

 Ebből szerz. lekötött köt. vállalás

 78. § (2)

 92,302

 551,710

 26,588

 -601,127

 16,297

 0,409

 84. § (2)

 881,465

 1 551,158

 1 088,888

 -714,303

 629,432

 638,702

 131. § (3)

 1 028,386

 1 682,805

 593,298

 -865,083

 1 252,810

 342,403

 szabad keret

 326,435

 1 129,541

 3 482,171

 2 180,513

 154,318

 52,910

 Továbbutalási kötelezettség

 93,001

 

 

 

 70,765

 -

 Költségvetésen belüli tételek összesen

 2 421,589

 

 

 

 2 123,622

 

 Költségvetésen kívüli tételek összesen

 192,185

 

 

 

 179,934

 

 Pénzállomány

 2 613,774

 

 

 

 2 303,556