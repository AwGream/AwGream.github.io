1994. évi X. törvény indokolása

a Magyar Köztársaság 1994. évi költségvetéséről szóló 1993. évi CXI. törvény módosításáról

Az 1993. évi költségvetési törvény az egyházak támogatásán belül külön előirányzat csoporton szerepeltette az egyházak alapműködésének támogatását (980 millió forint) és külön az egyházi alapintézmények felújítását, beruházását, fejlesztését (870 millió forint). Az 1994. évi költségvetési törvény e két egyházi támogatási jogcímet összevontan és együttes összegét felemelten tartalmazza 2050 millió forint, egyházi alapintézmények felújítása, beruházás, fejlesztés megnevezéssel).

A költségvetési törvény kiadási jogcímének jelenlegi elnevezése nem teszi lehetővé az egyházi alapintézmények (vagyis templomok, imaházak, parókiák, egyházközségek, vallási gyülekezetek stb.) tzámogatásának működtetésükre történő felhasználását, így az intézményekben foglalkoztatottak bérének, közterheinek, az üzemeltetés költségeinek, a közüzemi díjaknak a kifizetését. Indokolt ezért az 1994. évi költségvetésről szóló törvény 1. számú melléklete (kiadások) XVIII. Művelődési és Közoktatási Minisztérium fejezet 21. cím 7. alcím 6. Egyházi alapintézmények felújítása, beruházás, fejlesztés előirányzat csoport elnevezését a „működése” szóval kiegészíteni.