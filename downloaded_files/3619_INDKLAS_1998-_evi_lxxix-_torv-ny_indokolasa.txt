1998. évi LXXIX. törvény indokolása

a Munka Törvénykönyvéről szóló 1992. évi XXII. törvény módosításáról

-----STARTING---POINT---ALTALANOS--- 

A Munka Törvénykönyve 1992. óta a szabadság tárgyévi kiadását teszi kötelezővé. A gyakorlati tapasztalatok, valamint a munkaügyi ellenőrzések azt mutatják, hogy a munkáltató és a munkavállaló kölcsönös érdekek alapján ezt a szabályt megszegi.

Ennek oka lehet az is, hogy a korábbi szabályozás szerint a szabadság a tárgyévet követő március 31-éig volt kiadható, illetve kivehető.

Fontos gazdasági érdekek indokolttá tehetik a szabadság (egy részének) átvitelét a következő évre. E kivételesen fontos gazdasági érdek lehet a munkáltató érdeke - pl. konjuktúrális kérdés a termelésben -, de lehet a munkavállaló érdeke is.

A jelen módosítás lehetővé teszi a fenti érdekek alapján a szabadságnak a tárgyévet követő év június 30-áig, kollektív szerződés rendelkezése esetén december 31-ig történő kivételét.

-----STARTING---POINT---RESZLETES---

-----STARTING---POINT---VEGE---