1992. évi L. törvény indokolása

a szövetkezetekről szóló 1992. évi I. törvény hatálybalépéséről és az átmeneti szabályokról szóló 1992. évi II. törvény módosításáról

Indokolás

-----STARTING---POINT---ALTALANOS--- 
-----STARTING---POINT---RESZLETES---

Az 1. §-hoz

A törvény nem tartalmaz rendelkezést arról, mi történik akkor, hogy ha a 13. § (1) bekezdésében biztosított vételi jog és a (2) a)-d) pontjaiban meghatározott földkijelöléssel érintett jog ütközik egymással. Ilyen esetben melyik jog az erősebb, mi a különböző jogok közötti prioritás? Ezek a kérdések a törvény szövege alapján nem válaszolhatók meg, ezért erről - a jogviták elkerülése érdekében - feltétlenül rendelkezni kell.

Megítélésünk szerint a vételi joggal szemben elsőbbséget kell biztosítani a részarány földtulajdonnak és a kárpótlásra jogosultaknak. Ezért javasoljuk, hogy a vételi jog csak az ún. maradékföldekre, az ún 20-30 AK-ás földalapra és az állami tulajdonban álló földterületekre vonatkozóan legyen gyakorolható.

A 2. §-hoz

A törvény 13. § (3) bekezdésében foglaltak szerint a szövetkezet csak a tagjával állapodhat meg a részaránytulajdon visszaállításáról.

Álláspontunk szerint nem indokolt, hogy a megállapodásra vonatkozó lehetőségből azok a kárpótlásra jogosultak, akik a szövetkezetnek nem tagjai, ki vannak zárva. A megállapodás lehetőségét - és egyben kockázatát - valamennyi kárpótlásra jogosult részére egyformán biztosítani kell.

A 3. §-hoz

Előfordulhat, hogy valaki többféle jogcímen igényelhet a szövetkezettől termőföldet. Az ésszerű gazdálkodás elveivel ellentétes, hogy ilyen esetben a jogosult részére különböző földterületeket elszigetelten jelöljék ki. Az egy tagban történő kijelölés kötelezettsége a földterület gazdaságos művelhetőségét szolgálja.

-----STARTING---POINT---VEGE---