1995. évi XLIII. törvény indokolása

a helyi önkormányzatok 1995. évi új induló címzett támogatásáról, továbbá a helyi önkormányzatok címzett és céltámogatási rendszeréről szóló 1992. évi LXXXIX. törvény módosításáról

-----STARTING---POINT---ALTALANOS--- 

1995. évben címzett és céltámogatásra összesen 33,6 milliárd forint fordítható. Ennek közel 80 %-át - 26,85 milliárd forintot - a folyamatban lévő beruházások támogatási igénye köti le.

Az ez évi döntési lehetőség 6,75 milliárd forint.

Ezt az összeget terheli az 1995. évi költségvetési törvényben meghatározotts négy támogatandó célra benyújtott és a feltételeknek megfelelő céltámogatási igények 1995. évi üteme (5795 millió forint). Ennek figyelembevételével új induló címzett támogatásra ez évben mindössze 955 millió forint fordítható. Ennek a támogatási lehetőségnek a figyelembevételével tartalmaz a törvényjavaslat az 1995. évben címzett támogatással kezdhető beruházásokra javaslatot.

-----STARTING---POINT---RESZLETES---

Az 1. §-hoz

A törvényjavaslat 1. számú melléklete tartalmazza a helyi önkormányzatok részére a támogatás szempontjából új induló és támogatásra javasolt beruházásaikhoz az 1995-ben és az azt követő években járó támogatás összegét, a beruházás összköltségét és a beruházás finanszírozásába bevont saját forrást önkormányzatonkénti és címenkénti részletezésben. E mellékletbe azok az igények kerülhettek, amelyek az igénybevétel jogszabályi feltételeinek minden szempontból megfeleltek és a beruházások szervesen beleilleszkednek a szakmai fejlesztési programokba.

A 2. §-hoz

A törvényjavaslat 2. számú melléklete tartalmazza az elutasításra javasolt 187 db címzett támogatási igény önkormányzatonkénti részletezését.

Az önkormányzatok támogatási igényének egy része nem elégíthető ki - szakmai indokoltságuk ellenére - alapvetően a pénzügyi lehetőségek szűkössége miatt.

Az igények másik része azért nem támogatható, mert az előkészítettségi követelmények /dokumentumok/ hiánya miatt nem felel meg a törvényben előírt feltételeknek.

Az igények harmadik része a célokat tekintve nem illeszthető be a címzett támogatásban részesíthető fejlesztések körébe.

A 3. §-hoz

A helyi önkormányzatok címzett és céltámogatási rendszeréhez kapcsolódó Céltámogatási Kiegészítő Keretből támogatásban részesíthető - külön jogszabályban felsorolt - települések kiválasztása a "gazdasági-társadalmi szempontból elmaradottság" kritériumai alapján megfelelően megoldható, mivel a gazdasági-társadalmi elmaradottság kiválasztási szempontjainál a munkanélküliségi mutató meghatározó tényező. Így nincs szükség olyan további szempont figyelembevételére, mint az "országos átlagot kétszeresen meghaladó munkanélküliségi arány". A munkanélküliek arányára vonatkozó mutató elhagyása mellett szól az is, hogy a mutató szakmailag megalapozottan számítható legkisebb területi egysége a körzet; CKK támogatási pályázatot viszont a települési önkormányzat nyújthat be.

-----STARTING---POINT---VEGE---