2012. évi LXXV. törvény indokolása

a budapesti Istvánmező rehabilitációs programjáról, kiemelten a Budapesti Olimpiai Központ integrált rekonstrukciójáról

-----STARTING---POINT---ALTALANOS--- 

A törvény a budapesti Istvánmező rehabilitációs programjának, kiemelten a Budapesti Olimpiai Központ integrált rekonstrukciójának gyors és zökkenőmentes megvalósításához szükséges szabályokat állapítja meg. A törvény az állami ingatlanfejlesztést a jogszabályi keretek között, az egyes engedélyezési eljárások szabályainak rugalmas alkalmazásával kívánja elősegíteni.

-----STARTING---POINT---RESZLETES---

Az 1. §-hoz

A törvény hatályára vonatkozó rendelkezést állapítja, megjelölve a beruházás területét határoló közterületek elnevezését.

A 2. §-hoz

A nemzeti vagyonról szóló törvénytől eltérően lehetővé teszi, hogy a beruházással érintett állami tulajdonú ingatlanon annak vagyonkezelője beruházást és felújítási tevékenységet végezzen.

A 3-4. §-hoz

A beruházást mentesíti több engedélyezési feltétel alól, nevesítve az adott eljárásokat.

Az 5. §-hoz

A nemzeti vagyonról szóló törvény rendelkezéseivel koherens módon teszi lehetővé a Nemzeti Sportközpontok a beruházással létrejövő vagyon vagyonkezelőjeként való kijelölését, és törvényi szinten teremti meg a beruházáshoz kapcsolódó önkormányzati vagyon tulajdonjoga állam javára történő ingyenes átruházásának absztrakt jogi feltételeit.

A 6. §-hoz

A törvény a beruházás építtetői feladatai ellátására és a beruházással megújuló, illetve létrejövő vagyon vagyonkezelésére a Nemzeti Sportközpontokat jelöli ki.

-----STARTING---POINT---VEGE---

A 7. §-hoz

A törvény hatálybalépéséhez szükséges rendelkezést állapít meg.

A 8. §-hoz

Az Alaptörvény sarkalatosságra vonatkozó követelményeire való utalást tartalmaz.