1992. évi VIII. törvény

a Magyar Népköztársaság és a Bolgár Népköztársaság között a kettős állampolgárságú személyek állampolgárságának rendezéséről Szófiában, 1958. június 27-én aláírt Egyezmény kihirdetésére vonatkozó 1959. évi 27. törvényerejű rendelet hatályon kívül helyezéséről

Az Országgyűlés az állampolgári jogok teljesebb érvényesülése érdekében a következő törvényt alkotja:

1. § A Magyar Népköztársaság és a Bolgár Népköztársaság között a kettős állampolgárságú személyek állampolgárságának rendezéséről Szófiában, 1958. június 27-én aláírt Egyezményt kihirdető 1959. évi 27. törvényerejű rendeletet hatályon kívül helyezi.

2. § Ez a törvény a kihirdetése napján lép hatályba.