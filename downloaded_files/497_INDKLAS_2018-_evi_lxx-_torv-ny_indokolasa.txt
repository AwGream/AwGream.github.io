2018. évi LXX. törvény indokolása

az 1965. évi 4. törvényerejű rendelettel kihirdetett, a New-Yorkban, 1961. március 30-án kelt Egységes Kábítószer Egyezmény módosításának kihirdetéséről

-----STARTING---POINT---ALTALANOS---

Általános indokolás

A törvénnyel az ENSZ Kábítószer Bizottsága 61/1. és 61/2-6. számú határozatának a magyar jogrendbe történő átültetése történik meg, összhangban a nemzetközi szerződésekkel kapcsolatos eljárásról szóló 2005. évi L. törvényben foglaltakkal.

-----STARTING---POINT---RESZLETES---

Részletes indokolás

Az 1-8. §-hoz

Az ENSZ Kábítószerek Bizottsága (CND) a 2018. március 14-17. között megtartott 61. ülésszakán hozott 61/1 sz. döntése értelmében sor került a carfentanil elnevezésű anyag Egységes Kábítószer Egyezmény (1961) I és IV. Jegyzékére történő felvételére, valamint a 61/2-6 sz. döntések alapján az ocfentanil, a furanylfentanyl, az acryloylfentanyl, a 4-fluoroisobutyrfentanyl (4-FIBF, pFIBF) és a tetrahydrofuranylfentanyl (THF-F) anyagoknak az Egységes Kábítószer Egyezmény (1961) I. Jegyzékére történő felvételére. Ez szükségessé teszi a nemzetközi egyezmény kihirdetését szolgáló jogszabály módosítását.

Magyarországon e vegyületeket az új pszichoaktív anyaggá minősített anyagokról vagy vegyületcsoportokról szóló 55/2014. (XII. 30.) EMMI rendelet Jegyzékén szereplő generikus törzsképletek lefedik, tehát ellenőrzött anyagok, de a fenti döntéssel a jövőben szigorúbb elbírálás alá esnek.

A 9. §-hoz

A hatálybalépésről rendelkezik és a végrehajtáshoz szükséges intézkedéseket tartalmazza.