2013. évi XI. törvény indokolása

a Magyarország 2013. évi központi költségvetéséről szóló 2012. évi CCIV. törvény módosításáról

Általános indokolás

A törvény egy jogszabályi állami kezességet hoz létre készfizető kezesség formájában. Az állami helytállás maximális mértékét a társaságok tekintetében a törvény tartalmazza. Az állam kötelezettségvállalása az MVM Magyar Villamos Művek Zártkörűen Működő Részvénytársaságot terhelő, az E.ON SE (illetve leányvállalatai) hazai földgázipari érdekeltségeinek megvásárlásából eredő fizetési kötelezettségek 80%-át fedi le.

Részletes indokolás

Az 1. §-hoz

A törvény e szakasza állapítja meg az állami kezesség mértékét, a kezesség fennállásának véghatáridejét, az állami kezesség érvényesítésének rendjét, illetve a fizetendő kezességvállalási díj mértékét.

A 2. §-hoz

Hatályba léptető rendelkezést tartalmaz.