2000. évi CVII. törvény indokolása

a felsőoktatásról szóló 1993. évi LXXX. törvény módosításáról

-----STARTING---POINT---ALTALANOS--- 

Az 1993. évi LXXX. törvény 6. § (1)-(2) bekezdése alapján 3 alapító nyújtott be kérelmet nem állami felsőoktatási intézmény állami elismerése tárgyában.

A Kereskedelmi és Idegenforgalmi Továbbképző Kft. (Budapest III., Rózsa u. 4-6.), a Heller Farkas Gazdasági és Turisztikai Szolgáltatások Főiskolája, a Tanorg Kft. (Budapest III., Vályog u. 10.) a Zsigmond Király Főiskola, a Budapesti Kommunikációs Főiskola Alapítvány (2030 Érd, Botond u. 2.) a Budapesti Kommunikációs Főiskola állami elismerését kezdeményezte.

Mindhárom intézményben olyan szakok indítását tervezik, amelyek a munkaerő-piaci felmérések alapján - különösen a minőségi képzés tekintetében - mutatkozó jelentős kereslet kielégítését szolgálják. Az indítani tervezett főiskolai szakok intézményenként az alábbiak:

Budapesti Kommunikációs Főiskola: kommunikációs szak, üzleti kommunikáció szak;

Heller Farkas Gazdasági és Turisztikai Szolgáltatások Főiskolája: gazdálkodási szak, idegenforgalmi és szálloda szak;

Zsigmond Király Főiskola: nemzetközi kapcsolatok szak, humán erőforrás menedzser szak, művelődésszervező szak.

A Magyar Akkreditációs Bizottság, valamint a Felsőoktatási és Tudományos Tanács az indítani kívánt szakokkal és az intézmények állami elismerésével egyetértett. Az elismerést a piaci szükségletek oldaláról, valamint a tervezett képzések infrastrukturális, pénzügyi és személyi feltételrendszere oldaláról megalapozottnak ítélték. A képzésben érdekelt miniszterek ugyancsak támogatták, és megalapozottnak ítélték a három intézmény állami elismerését és a szakok indítását.

A felsőoktatási intézményhálózat átalakításáról, továbbá a felsőoktatásról szóló 1993. évi LXXX. törvény módosításáról szóló 1999. évi LII. törvény megjelenését követően részben a székhelyek megjelölése, részben pedig a törvény normaszövege és a törvény 1. sz. mellékletében szereplő intézményi elnevezés közötti eltérés korrigálása indokolja az új intézményi elnevezések közzétételét.

-----STARTING---POINT---RESZLETES---

-----STARTING---POINT---VEGE---