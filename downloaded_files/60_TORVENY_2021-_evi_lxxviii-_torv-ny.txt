2021. évi LXXVIII. törvény

az állami projektértékelői jogviszonyról, valamint egyes kapcsolódó törvények módosításáról szóló 2016. évi XXXIII. törvény módosításáról

1. § (1) Az állami projektértékelői jogviszonyról, valamint egyes kapcsolódó törvények módosításáról szóló 2016. évi XXXIII. törvény (a továbbiakban: Ápjt.) 1. § (1) bekezdése helyébe a következő rendelkezés lép:

„(1) Az Európai Unió pénzügyi alapjaihoz kapcsolódó támogatási kérelmek tartalmi értékelése és az ezen alapok által támogatott projektek megvalósításához kapcsolódó közbeszerzések ellenőrzése közfeladat. E támogatási kérelmek tartalmi értékelését (a továbbiakban: tartalmi értékelés) és az egyes európai uniós alapokból származó támogatások felhasználásának rendjéről szóló kormányrendeletben, valamint a Magyarország Helyreállítási és Ellenállóképességi Terve végrehajtásának alapvető szabályairól és felelős intézményeiről szóló kormányrendeletben meghatározott közbeszerzések műszaki szempontú ellenőrzését (a továbbiakban: közbeszerzési értékelés) az állami projektértékelői jogviszonyban állók látják el.”

(2) Az Ápjt. 1. § (2) bekezdése a következő e) ponttal egészül ki:

(Állami projektértékelői jogviszony létesíthető azzal, aki)

„e) az egészségügyi szolgálati jogviszonyról szóló törvény szerint állami fenntartású egészségügyi szolgáltatónál egészségügyi szolgálati jogviszonyban álló személyként”

([az a)-d) pont továbbiakban együtt: állami alkalmazott] foglalkoztatott és projektértékelési feladatok ellátására sikeres pályázóként kiválasztásra került.)

(3) Az Ápjt. 1. § (4) és (5) bekezdése helyébe a következő rendelkezések lépnek:

„(4) E törvényt

a) a mikro-, kis- és középvállalkozások, valamint a helyi és területi önkormányzatok számára nyitva álló, kormányrendeletben meghatározott kiválasztási eljárásrenddel érintett felhívások tekintetében végzett tartalmi értékelésre és

b) a közbeszerzési értékelésre

kell alkalmazni.

(5) E törvény a miniszter hozzájárulása esetén a (4) bekezdés a) pontjába nem tartozó felhívással összefüggő tartalmi értékelésre is alkalmazható.”

2. § Az Ápjt. 2. § 3. pontja helyébe a következő rendelkezés lép:

(E törvény alkalmazásában)

„3. értékelő: olyan állami projektértékelői jogviszonyban álló személy, aki keretszerződés alapján, annak megkötését követően szaktudása alapján végzi a tartalmi értékelést vagy a közbeszerzési értékelést;”

3. § Az Ápjt. 4. § (2) bekezdése a következő f) ponttal egészül ki:

[A miniszter projektértékelői pályázatot (a továbbiakban: pályázat) ír ki, amelynek tartalmaznia kell]

„f) annak megjelölését, hogy a pályázat tartalmi értékelés vagy közbeszerzési értékelés végzésére irányul.”

4. § Az Ápjt. 6/A. §-a a következő i) ponttal egészül ki:

(A pályázói adatlap tartalmazza:)

„i) annak megjelölését, hogy a pályázat tartalmi értékelésre vagy közbeszerzési értékelésre irányul.”

5. § (1) Az Ápjt. 7. § (1) bekezdése helyébe a következő rendelkezés lép:

„(1) A miniszter az értékelővel a tartalmi értékelésre vagy a közbeszerzési értékelésre keretszerződést köt. Keretszerződés csak írásban köthető.”

(2) Az Ápjt. 7. § (2) bekezdés c) pontja helyébe a következő rendelkezés lép:

(A keretszerződés olyan különös munkaszerződés, amely tartalmazza)

„c) azt, hogy tartalmi értékelésre vagy közbeszerzési értékelésre irányul, és ehhez kapcsolódóan a megjelölt értékeléseknek a - szakértői névsor szerinti - tématerületét,”

6. § Az Ápjt. 10. § (3) bekezdése helyébe a következő rendelkezés lép:

„(3) A munkáltató a projektértékelői pályázati eljárás keretében a pályázó későbbi állami projektértékelői jogviszonya létesítéséhez és az alkalmazási feltételeknek való megfelelés utólagos ellenőrzéséhez - a Kormány rendeletében - előírt iskolai végzettséget igazoló oklevelének, bizonyítványának, illetve a szakmai tapasztalat igazolásának másolati vagy elektronikus példányát bekéri és kezeli.”

7. § Az Ápjt. 10/A. § (2) bekezdése helyébe a következő rendelkezés lép:

„(2) A szakértői névsorba bejegyzett adatok közül az értékelő neve, az általa folytatott tevékenység tartalmi értékelés vagy közbeszerzési értékelés mivolta, valamint annak tématerülete közérdekből nyilvános adatnak minősül.”

8. § Az Ápjt. 11. §-a a következő b) ponttal egészül ki:

(Felhatalmazást kap a Kormány arra, hogy rendeletben állapítsa meg)

„b) azon közbeszerzések körét, amelyek tekintetében az állami projektértékelő közbeszerzési értékelést végez,”

9. § Az Ápjt.

a) preambulumában az „értékelése” szövegrész helyébe a „tartalmi és közbeszerzési értékelése” szöveg,

b) 1. § (2) bekezdés c) pontjában a „munkavállalóként vagy” szövegrész helyébe a „munkavállalóként,” szöveg,

c) 1. § (2) bekezdés d) pontjában a „munkavállalóként” szövegrész helyébe a „munkavállalóként vagy” szöveg,

d) 1. § (6) bekezdésében a „bekezdésben” szövegrész helyébe a „bekezdés a) pontjában” szöveg,

e) 1. § (7) bekezdésében a „törvényt” szövegrész helyébe a „törvény tartalmi értékelésre vonatkozó rendelkezéseit” szöveg,

f) 1. § (8) bekezdésében a „(4) vagy” szövegrész helyébe a „(4) bekezdés a) pontja vagy” szöveg,

g) 2. § 1. pontjában a „jogviszony” szövegrész helyébe az „, egészségügyi szolgálati jogviszony” szöveg,

h) 4. § (2) bekezdés e) pontjában az „elő.” szövegrész helyébe az „elő, továbbá” szöveg,

i) 5. § (2) bekezdésében a „bekezdés a)-d) pontja” szövegrész helyébe a „bekezdése” szöveg, a „projektértékelői” szövegrész helyébe az „állami projektértékelői” szöveg,

j) 6. § (1) bekezdésében a „támogatási kérelem elbírálásában” szövegrész helyébe a „tartalmi, illetve a közbeszerzési értékelésben” szöveg

lép.

10. § Hatályát veszti az Ápjt.

a) 1. § (2) bekezdés záró szövegrészében az „[az a)-d) pont továbbiakban együtt: állami alkalmazott]” szövegrész,

b) 4. § (2) bekezdés d) pontjában a „továbbá” szövegrész,

c) 8. § (1) bekezdésében a „legalább három nappal” szövegrész.

-----STARTING---POINT---VEGE---

11. § Ez a törvény a kihirdetését követő napon lép hatályba.