1995. évi LXXIX. törvény indokolása

a Magyar Köztársaság és a Németországi Szövetségi Köztársaság között Budapesten, 1992. február 6-án aláírt, baráti és együttműködésről és az európai partnerségről szóló szerződés kihirdetéséről

INDOKOLÁS

A Magyar Köztársaság miniszterelnöke és a Németországi Szövetségi Köztársaság kancellárja Budapesten, 1992. február 6-án írta alá a két állam között a baráti együttműködésről és az európai partnerségről szóló Szerződést.

Az Országgyűlés 33/1992. (VI. 12.) OGY számú határozatával erősítette meg a Szerződést. A Szerződés 1992. szeptember 17-én lépett hatályba.

A nemzetközi szerződésekkel kapcsolatos eljárásról szóló 1982. évi 27. tvr. 13. szakaszának (1) bekezdése alapján az Országgyűlés által megerősített szerződéseket törvénnyel kell kihirdetni.

A törvény a kihirdetését követő 8. napon lép hatályba, rendelkezéseit azonban a Szerződés hatályba lépése napjától, 1992. szeptember 17-től kell alkalmazni.