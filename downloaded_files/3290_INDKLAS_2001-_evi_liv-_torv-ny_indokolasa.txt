2001. évi LIV. törvény indokolása

az élelmiszerekről szóló 1995. évi XC. törvény módosításáról

-----STARTING---POINT---ALTALANOS--- 

A magyar élelmiszerjog EU harmonizációjának első és kétségtelenül legnagyobb része, a közösségi joganyag átvétele az élelmiszertörvény - miniszteri rendeletek - Magyar Élelmiszerkönyv rendszerében megtörtént. Nem valósult meg azonban a harmonizáció második része, a közösségi gyakorlattal ellentétes eljárások (az élelmiszerek piacrajutását megelőző engedélyezési, bejelentési, kötelező vizsgáltatási rendszer) felszámolása.

A rendszerváltást megelőző időszakból megörökölt előírásokat átmeneti gazdaságunk idejére a törvényalkotás során minden érdekelt szükségesnek ítélte. Teljes volt az egyetértés már abban az időben is, hogy a piacgazdaság teljessé válására, EU tagságunk idejére meg kell ezeket az idejét múlt előírásokat szüntetni. Ezen engedélyezési eljárások felszámolását sürgeti az Európai Unióval való tárgyalások sikeres lezárása, illetve a jövőbeli, egyértelműen pozitív országjelentés.

Az Európai Unió különböző fórumokon és formában visszatérően kifogásolja az előzetes, a magyar piacrajutást nehezítő alábbi előírásainkat:

- az import élelmiszerek kötelező előzetes minőségvizsgálata (a gazdasági miniszter által kijelölt laboratórium) és közegészségügyi vizsgálata (Fodor József Országos Közegészségügyi Központ Országos Élelmezés- és Táplálkozástudományi Intézete és az Állami Népegészségügyi és Tisztiorvosi Szolgálat illetékes intézete),

- az élelmiszerek előállításának engedélyezése/bejelentése (illetékes megyei állategészségügyi és élelmiszer-ellenőrző állomás).

Az élelmiszerek ionizáló energiával való kezelésének engedélyezési szabályát a közösségi jogszabályokkal való harmonizáció megvalósításához kell módosítani.

-----STARTING---POINT---RESZLETES---

Az 1. §-hoz

A különleges táplálkozási igényeket kielégítő élelmiszer és az új élelmiszer az Európai Unió előírásai szerint is engedélyköteles. Szükséges azonban az előállítás mellett a forgalomba hozatal engedélyezésének előírása is, tekintettel arra, hogy nem csak a hazai előállítóktól, hanem az importőröktől is meg kell követelni ezeknek az élelmiszereknek az engedélyeztetését. Ezzel a hazai előállítóknak azonos versenyhelyzetet, a fogyasztóknak azonos védelmet biztosítunk. Ez az előírás nem ró újabb terhet az importőrökre, ugyanis az import élelmiszerek előzetes vizsgáltatása eddig is kötelező volt.

A 2. §-hoz

Az Európai Unió 1999-ben jelentette meg az élelmiszerek ionizáló energiával való kezelésének szabályait, amely minden külön engedélyezés nélkül lehetővé teszi a fűszerek kezelését. A kezelhető termékek körének további bővítése közösségi hatáskörben marad. Az új közösségi szabályozásra tekintettel a magyar engedélyezés lehetőségét - miután ilyen joga a tagállamoknak sincs - meg kell szüntetni.

A törvény végrehajtási rendeletében kerül meghatározásra az ionizáló energiával kezelhető, illetve ionizáló energiával kezelten forgalmazható élelmiszerek köre, amely a közösségi előíráshoz igazodva a fűszereket fogja egyenlőre tartalmazni. A gazdaságot ez a módosítás nem érinti, mivel nálunk eddig is csak fűszereket kezeltek ionizáló energiával.

A 3. §-hoz

A gyártmánylapot és elkészítésének kötelezettségét az 1976. évi IV. törvény vezette be. Az 1995. évi XC. törvény (a továbbiakban: Ét.)ezt - az átmeneti gazdaság viszonyai miatt - kötelező hatósági jóváhagyással egészítette ki. Az élelmiszerekről szóló 1995. évi XC. törvény végrehajtására kiadott 1/1996. (I. 9.) FM-NM-IKM együttes rendelet módosításáról szóló 45/1999. (IV. 30.) FVM-EüM-GM rendelet - az átmenet befejezéséhez közeledve - a Magyar Élelmiszerkönyvben szabályozott termékeket (a termékek kb. 70-80%-át) kivette a kötelező hatósági jóváhagyás alól. Tekintettel arra, hogy az import élelmiszerek kötelező előzetes vizsgáltatása megszűnik, semmi sem indokolja az eljárás fenntartását a hazai termékeknél. A gyártmánylap elkészítési kötelezettség az előállító számára továbbra is fennmarad, de annak hatóság általi jóváhagyása, illetve nyilvántartásba vételi kötelezettsége megszűnik.

A gyártmánylap készítési kötelezettség alól az élelmiszer-előállítók bizonyos körét (őstermelők) a végrehajtási rendelet jelenleg is mentesíti, ezért szükséges a törvényben az általános kötelezettség alóli kivétel lehetőségére utalni.

A 4. §-hoz

Az elmúlt időszakban megnövekedett a kérelemre végzett hatósági munkák mennyisége. Ezek teljesítését indokolt díjkötelessé tenni, különös tekintettel arra, hogy a törvény alapján megszüntetésre kerülő engedélyezési eljárások az ellenőrzést végző hatóságoknak bevételkiesést okoznak.

-----STARTING---POINT---VEGE---

Az 5. §-hoz

A törvény korábban hatályos 2. §-ának 18. pontjában az új termék fogalmának megadását - ami sokak számára nehezen érthető és az Európai Unióban ismeretlen - a gyártmánylap jóváhagyása és az import élelmiszerek előmintáinak vizsgálata tette szükségessé. Ezeket az Európai Unió által kifogásolt hatósági eljárásokat jelen törvénymódosítás megszüntetésre javasolja, ezért erre a fogalomra a továbbiakban nincs szükség.

A korábbi szabályozásban két egymás mellett folyó, céljában is közeli engedélyezés az élelmiszer-előállító hely létesítésének jóváhagyása és az élelmiszer-előállító hely működésének engedélyezése. Az élelmiszer-előállító hely létesítésének jóváhagyására korábban azért volt szükség, mert a kilencvenes évek elején az élelmiszer-előállítók száma megtöbbszöröződött és ebben a helyzetben a fogyasztók biztonságát és az új kisvállalkozók segítését szolgálta a rendelkezés. Ez mára feleslegessé vált. A 45/1999. (IV. 30.) FVM-EüM-GM együttes rendelet ezt az eljárást gyakorlatilag megszüntette azzal, hogy az építési engedély során előírt - az élelmiszer-ellenőrző szervezet által kiadandó - szakhatósági hozzájárulással helyettesítette a külön processzust. A törvény módosítása így a jelenlegi gyakorlatot követi. [Az Ét. 3. §-a (2) bekezdése hatályon kívül helyezésének indokolása.]

Kötelező előzetes vizsgálatra vonatkozó előírás az Európai Unióban nem létezik, és ilyet a tagállamok sem alkalmaznak. Az Európai Unió Bizottsága a rendszert - az áruk szabad áramlása akadályának tekintve - folyamatosan támadja és kezdeményezi azok felszámolását. [Az Ét. 14. §-a (1) bekezdése e) pontja hatályon kívül helyezésének indokolása.]