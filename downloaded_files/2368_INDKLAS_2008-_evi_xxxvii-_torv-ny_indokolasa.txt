2008. évi XXXVII. törvény indokolása

a személyi jövedelemadó meghatározott részének az adózó rendelkezése szerinti felhasználásról szóló 1996. évi CXXVI. törvény módosításáról

-----STARTING---POINT---ALTALANOS--- 

1996-tól a magánszemélyeknek lehetőségük van arra, hogy személyi jövedelemadójuk meghatározott százalékát megjelölt kedvezményezettek javára felajánlják. Annak a csaknem ötvenezer civil szervezetnek, amely jogosult az egy százalékok fogadására, jelentős segítséget jelent az évente így befolyó mintegy hétmilliárd forintnyi összeg. A nonprofit szervezeteknek több mint a fele még mindig félmillió forint körüli éves minimum-költségvetésből gazdálkodik, nekik az egyszázalékos bevétel a túlélést jelentheti.

A tavalyi évben a személyi jövedelemadó meghatározott részének az adózó rendelkezése szerinti felhasználásáról szóló 1996. évi CXXVI. törvény nagy formátumú változtatásait szavazta meg a Parlament. Ez szükséges lépés volt, de nem elégséges, mert két fontos kérdéskört nem érintett a módosítás. Az egyik a felajánlóknak szóló visszaigazolás.

A felajánlásokra ösztönző jelleggel bír, ha a felajánló értesítést kap a felajánlott összeg célba éréséről, ezért szükség lenne arra, hogy az APEH az éves adóbevallási ív kiküldésével ezt is megküldje az adózó részére.

-----STARTING---POINT---RESZLETES---

Az 1. §-hoz

A módosítás az adóhatóság részére abban az esetben is előírja az adózó értesítési kötelezettségét, ha a nyilatkozatban foglalt rendelkezésnek megfelelően az adózó felajánlása eljutott a kedvezményezetthez. Az adóhatóság számára előírt feladatot elektronikus úton, a központi elektronikus szolgáltató rendszeren keresztül oldja meg, ezzel is minimálisra csökkentve a felmerülő többletköltséget, illetve többletmunkát. Az értesítésre a bevallásukat elektronikusan teljesítők esetében automatikusan sor kerül. Azok esetében, akik bevallási kötelezettségüket nem elektronikusan teljesítették, szintén kapnak elektronikus értesítést, amennyiben rendelkeznek ügyfélkapu-regisztrációval és erről az adóhatóságot értesítik.

A módosításban pontosításra kerül a működési célra felhasználható összeg meghatározása is.

-----STARTING---POINT---VEGE---

A 2. §-hoz

A rendelkezés a hatálybalépést és a hivatkozások pontosítását tartalmazza.