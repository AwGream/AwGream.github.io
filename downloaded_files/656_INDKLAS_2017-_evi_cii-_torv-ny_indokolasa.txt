2017. évi CII. törvény indokolása

az áruk ideiglenes behozataláról, Isztambulban, 1990. június 26-án kelt Egyezmény A melléklete módosításának kihirdetéséről

Általános indokolás

Az Isztambuli Egyezmény Intéző Bizottsága módosítási javaslatot terjesztett elő az egyezmény „A” melléklet II. függelékében levő azon rendelkezés tekintetében, amely eddig azt határozta meg, hogy a CPD-igazolványt angol és francia nyelven kell kinyomtatni. A módosítás szerint az eddig angol és francia nyelven kitöltött CPD-igazolványt (a szállítóeszközök ideiglenes behozatalához alkalmazott ideiglenes behozatali okmány) a továbbiakban az Egyesült Nemzetek hivatalos nyelvének más kombinációjában is ki lehet nyomtatni, feltéve, hogy az alkalmazott két nyelv közül az egyik angol vagy francia.

Részletes indokolás

Az 1. §-hoz

Az Egyezmény módosításának törvényi kihirdetéséről rendelkezik.

A 2. §-hoz

A módosítás angol és magyar nyelvű fordításának szövegét tartalmazza.

A 3. §-hoz

A módosítás hatálybalépéséről rendelkezik.