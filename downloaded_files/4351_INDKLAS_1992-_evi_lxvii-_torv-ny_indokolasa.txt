1992. évi LXVII. törvény indokolása

a társadalombiztosítási alap 1992. évi költségvetéséről valamint a társadalombiztosítási alapról szóló 1988. évi XXI. törvény módosításáról szóló 1992. évi X. törvény módosításáról

-----STARTING---POINT---ALTALANOS---

Az érdekegyeztetési intézményrendszer keretében megállapodás jött létre, mely szerint az egészségügyi és szociális ellátás területén 1992. július 1-jével központi bérintézkedést kell megvalósítani. Ennek 1992. évi (öt havi) pénzügyi kihatása 2220 millió forint. (A rendbiztonsági ágazatba tartozó egészségügyi intézményeknél foglalkoztatottak, valamint a védelem ágazatban az egészségügyi tevékenységet végzők illetményének emelése külön meghatározott keretek részét képezi.) Az intézkedés által érintett területek között jelentős súllyal szerepelnek azok, amelyek finanszírozása nem a központi költségvetésből, hanem a Társadalombiztosítási Alapból történik. A Kormány hozzájárult a megállapodás végrehajtásához, s ennek részeként ahhoz, hogy a központi költségvetésben a bérintézkedés 1992. évi kihatásának fedezetére rendelkezésre álló forrásnak a Társadalombiztosítási Alapból finanszírozott szakágazatokra, intézményekre jutó része - központi bérpolitikai célú költségvetési forrásátadásként - a Társadalombiztosítási Alapba kerüljön.

A költségvetési forrásátadás, illetve a központi bérintézkedés következtében megnövekvő kiadások szükségessé teszik a Társadalombiztosítási Alap 1992. évi költségvetéséről szóló törvény módosítását. A bérintézkedés 1992. évi (öt havi) kihatásának előirányzata a Társadalombiztosítási Alap terhére finanszírozott területeken 1660 millió forint. A törvényjavaslat ezzel az összeggel megemeli a Társadalombiztosítási Alap, illetve ezen belül az Egészségbiztosítási Alap bevételi és kiadási előirányzatait, valamint a gyógyító-megelőző ellátások kiadási előirányzatát.

Tekintettel arra, hogy a központi bérintézkedés fedezetére történő forrásátadás a Társadalombiztosítási Alap sajátos bevétele, melynek közvetlen kiadási ellentétele van, a törvényjavaslat úgy rendelkezik, hogy ez az összeg nem vehető figyelembe az Egészségbiztosítási Alap bevételi főösszegének részeként a Nyugdíjbiztosítási Alap és az Egészségbiztosítási Alap által közösen finanszírozott feladatok pénzügyi terheinek bevételarányos megosztásánál, illetve a működési költségvetéshez való hozzájárulás összegének megállapításánál.

Az 1992. július 1-jei bérintézkedés az egészségügyi és szociális ellátás területén kívül - egyebek mellett - kiterjed a központi államigazgatás területi szerveinél foglalkoztatottak bérének emelésére is. Ennek megfelelően a Társadalombiztosítási Alap kezelőjének, az Országos Társadalombiztosítási Főigazgatóságnak - mely központi államigazgatási szerv - területi apparátusa is érintett a központi bérintézkedés tekintetében. Erre a célra a központi költségvetésben rendelkezésre álló keretből 73,7 millió forint forrás átadásra van szükség. Az átadandó összeg közvetlenül a Társadalombiztosítási Alap kezelőjének költségvetésébe (a működési költségvetésbe) kerül. A törvényjavaslat ennek megfelelően módosítja annak bevételi és kiadási előirányzatait.

-----STARTING---POINT---RESZLETES---
-----STARTING---POINT---VEGE---