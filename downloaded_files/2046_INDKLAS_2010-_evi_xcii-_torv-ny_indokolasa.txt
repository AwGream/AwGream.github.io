2010. évi XCII. törvény indokolása

egyes egészségügyi és szociális tárgyú törvények jogharmonizációs célú módosításáról

-----STARTING---POINT---ALTALANOS--- 

A törvény jogtechnikai módosításokat tartalmaz, arra tekintettel, hogy 2010. május 1-jén hatályba lépett - az 574/72/EK rendeletet felváltva - a szociális biztonsági rendszerek koordinálásáról szóló 883/2004/EK rendelet végrehajtására vonatkozó eljárás megállapításáról szóló 987/2009/EK európai parlamenti és tanácsi rendelet (a továbbiakban: végrehajtási rendelet). A végrehajtási rendelet hatálybalépésével pedig a szociális biztonsági rendszerek koordinálásáról szóló 2004. április 29-i 883/2004/EK európai parlamenti és tanácsi rendelet (a továbbiakban: alaprendelet) is alkalmazandóvá vált. Az alaprendelet az 1408/71/EGK rendeletet váltotta fel.

Tekintettel arra, hogy több törvény is tartalmaz merev hivatkozást a korábbi szociális biztonsági rendszerek koordinálásáról szóló közösségi rendeletekre, ezen hivatkozások módosítása szükséges az alábbi törvényekben:

1. A szociális igazgatásról és szociális ellátásokról szóló 1993. évi III. törvény

2. A társadalombiztosítás ellátásaira és a magánnyugdíjra jogosultakról, valamint e szolgáltatások fedezetéről szóló 1997. évi LXXX. törvény

3. A társadalombiztosítási nyugellátásról szóló 1997. évi LXXXI. törvény

4. A kötelező egészségbiztosítás ellátásairól szóló 1997. évi LXXXIII. törvény

5. A fogyatékos személyek jogairól és esélyegyenlőségük biztosításáról szóló 1998. évi XXVI. törvény

6. A családok támogatásáról szóló 1998. évi LXXXIV. törvény

7. Az egyszerűsített közteherviselési hozzájárulásról szóló 2005. évi CXX. törvény

8. A rehabilitációs járadékról szóló 2007. évi LXXXIV. törvény

9. A szolgáltatási tevékenység megkezdésének és folytatásának általános szabályairól szóló 2009. évi LXXVI. törvény.

-----STARTING---POINT---RESZLETES---

Az 1-16. §-hoz

A korábban hatályos szociális biztonsági rendszerek koordinálásáról szóló uniós rendeletekre történő hivatkozások módosítását tartalmazza az általános indokolásban foglaltaknak megfelelően.

-----STARTING---POINT---VEGE---

A 17. §-hoz

A § a hatályba léptető és a deregulációs rendelkezést tartalmazza.