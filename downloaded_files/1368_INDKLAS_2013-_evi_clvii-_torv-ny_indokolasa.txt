2013. évi CLVII. törvény indokolása

a Magyar Művészeti Akadémia működésével kapcsolatos egyes kérdésekről

-----STARTING---POINT---ALTALANOS--- 

2011. augusztus 10. napján hatályba lépett a Magyar Művészeti Akadémiáról szóló 2011. évi CIX. törvény, amelynek szellemében és az Alaptörvény alapján - 2011. november 5-én - a Magyar Tudományos Akadémiához hasonló szerepkörű és súlyú köztestület alakult. Egy évvel a köztestület megalakulását, majd az alapvető szervezeti és működési keretek kialakítását követően a köztestület kész feladatkörében érdemben bekapcsolódni, részt és felelősséget vállalni állami feladatok ellátásában. E törvény célja, hogy az Alaptörvény szerint biztosítsa a köztestület hatékony működése érdekében szükséges további feltételeket.

-----STARTING---POINT---RESZLETES---

Az 1. §-hoz

Az állami vagyonról szóló 2007. évi CVI. törvény alapján állami vagyon ingyenes átruházásáról csak törvény rendelkezhet. A törvény e §-a meghatározza, hogy mely ingatlanok kerülnek átadásra a Magyar Művészeti Akadémiának. Meghatározásra kerül az átadáshoz szükséges előkészítő feladatok lebonyolításáért felelős szerv, a Magyar Nemzeti Vagyonkezelő Zártkörűen Működő Részvénytársaság (a továbbiakban: MNV Zrt.). Az átruházásról szóló szerződést a miniszterelnök írja alá.

A Műcsarnok ingyenes tulajdonba adásához szükséges telekalakítási eljárás lefolytatásához az MNV Zrt. együttműködik a tulajdonostársakkal (Budapest Főváros Önkormányzata, Budapest XIV. kerület Zugló Önkormányzata és a Magyar Alkotóművészeti Közhasznú Kft.), továbbá az érintett vagyonkezelőkkel és hatóságokkal.

A Budakeszi úti Hild-villának térítésmentes tulajdonba adásával lehetővé teszi, hogy az ingatlant a MMA kutatóintézeti célokra hasznosíthassa összhangban az ezirányú szakmapolitikai elképzelésekkel.

A 2. §-hoz

Ingyenes átruházás esetére a tulajdonjogot megszerző fél részére rendelkezési jogának korlátozására a törvény erejénél fogva az ingyenesen átadott ingatlanokon elidegenítési és terhelési tilalom áll fenn. E tilalmak az ingatlanok fennállásáig terhelik azokat. Az elidegenítési és terhelési tilalom vagyonátruházó javára az ingatlan-nyilvántartásba történő feljegyzését az állam tulajdonosi jogainak gyakorlását végző MNV Zrt. kezdeményezi.

A 3. §-hoz

Felhatalmazó rendelkezéssel biztosítja azt, hogy az MMA székhelyéül szánt Pesti Vigadó felújításában az MMA közfeladatai szervezését, valamint a költségvetési fejezeti és az MMA által irányított költségvetési szervekkel kapcsolatos, a köztestület közfeladatai ellátásával összefüggő igazgatási, gazdálkodási, így különösen pénzügyi, vagyonkezelési és ellenőrzési feladatokat az MMA által irányított költségvetési szerv, az MMA Titkársága a felújítási projekt fenntartójaként közreműködhessen.

-----STARTING---POINT---VEGE---

A 4. §-hoz

Hatályba léptető rendelkezést tartalmaz.

Az 5. §-hoz

A nemzeti vagyonról szóló 2011. évi CXCVI. törvény mellékletében - a nemzetgazdasági szempontból kiemelt jelentőségű nemzeti vagyonnak minősülő műemlékek és műemlékegyüttesek között - szerepel a Pesti Vigadó és a Műcsarnok. A két épület tulajdonjogának átruházásával azok kikerülnek az állami tulajdon köréből, ennek törvényi szintű rendezése történik meg.

A 6. §-hoz

Sarkalatossági záradékot tartalmaz.