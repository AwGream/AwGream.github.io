2021. évi CXVIII. törvény végső előterjesztői indokolása

az országos népszavazási eljárás módosításáról

-----STARTING---POINT---ALTALANOS--- 

A törvényjavaslat értelmében eltörlésre kerülne az a korlátozás, hogy az országgyűlési képviselők, az Európai Parlament tagjai, valamint a helyi önkormányzati képviselők és polgármesterek általános választásának napjára, továbbá az azt megelőző és követő 41 napon belüli időpontra nem tűzhető ki országos népszavazás.

A javaslat mellett szól, hogy logisztikailag sokkal könnyebb lebonyolítani a szavazásokat egy időben, mint külön-külön, ráadásul jóval költséghatékonyabb is a szavazások egyszerre történő megtartása. Legutóbb a kampánnyal és a népszavazás lebonyolításával együtt összesen mintegy 16-17 milliárd forint ment el a kvótanépszavazásra. Ebből a lebonyolítás volt 6 milliárd forint, a maradék tízmilliárd pedig a kormányzati kampány költsége volt. A javaslattal megspórolható közpénz tehát tízmilliárdokban mérhető.

Az egy időben való szavazás növeli a részvételt is, hiszen a különböző szavazások résztvevőinek köre összeadódik.

Tekintettel arra, hogy 2022-ben országgyűlési választás és több népszavazás is várható, a fenti érvek a javaslat elfogadása mellett szólnak.

-----STARTING---POINT---RESZLETES---

Az 1. §-hoz

A javaslat értelmében eltörlésre kerülne az a korlátozás, hogy az országgyűlési képviselők, az Európai Parlament tagjai, valamint a helyi önkormányzati képviselők és polgármesterek általános választásának napjára, továbbá az azt megelőző és követő 41 napon belüli időpontra nem tűzhető ki országos népszavazás.

-----STARTING---POINT---VEGE---

A 2. §-hoz

Hatályba léptető rendelkezés.