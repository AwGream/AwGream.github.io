1996. évi VIII. törvény indokolása

a Magyar Köztársaság Kormánya és a Szlovák Köztársaság Kormánya között, személyeknek a közös államhatáron történő átadásáról és átvételéről szóló Egyezmény kihirdetéséről

Indokolás

A nemzetközi szerződések megkötésének alkotmányos szabályai és a jogalkotás rendjének törvényi előírásai szerint törvényhozási tárgyat érintő nemzetközi szerződés megerősítéséhez az Országgyűlés döntése szükséges. Az Országgyűlés a 14/1995. (III. 8.) OGY határozatával az Egyezményt megerősítette.

A beterjesztett Egyezmény összhangban van a felerősödött népmozgás kezelésére irányuló európai törekvésekkel, valamint a magyar hatályos jogrendszerrel.

Az Egyezmény hatálybalépéséhez, alkalmazásához magyar érdek fűződik, különösen szolgálja a szomszédos országokkal való együttműködést, a bizalom erősítését.

Az Egyezményt hatálybalépését követően törvénnyel kell kihirdetni.