2013. évi CCXLIII. törvény indokolása

az egyes igazságügyi, jogállási és belügyi tárgyú törvények módosításáról

-----STARTING---POINT---ALTALANOS--- 

A 2012. január 1-jén hatályba lépett, a bíróságok szervezetéről és igazgatásáról szóló 2011. évi CLXI. törvény (a továbbiakban: Bszi.), valamint a bírák jogállásáról és javadalmazásáról szóló 2011. évi CLXII. törvény (a továbbiakban: Bjt.) elfogadásával az Országgyűlés a magyar igazságszolgáltatás magas színvonalú, az országosan egységes, kiszámítható és időszerű működéséhez szükséges jogi kereteket teremtette meg.

A Bszi. átmeneti rendelkezései alapján 2012. január 1. napjától kezdődő hatállyal a Legfelsőbb Bíróság, az Országos Igazságszolgáltatási Tanács és elnöke jogutódja az ítélkezési tevékenység tekintetében a Kúria, a bíróságok igazgatása tekintetében - sarkalatos törvényben meghatározott kivétellel - az Országos Bírósági Hivatal (a továbbiakban: OBH) elnöke, míg az Országos Igazságszolgáltatási Tanács Hivatalának általános jogutódja az OBH lett. A Bszi. egy új igazgatási modellt vezetett be, amelynek eredményeképpen a központi igazgatási hatáskörök gyakorlójának személye változott, illetve a legfőbb igazgatási és a legfőbb szakmai vezetői funkció szétvált, és ennek következtében az ellenőrzési mechanizmusok is szükségszerűen átalakultak. A legfőbb szakmai vezetői feladatokat a Kúria elnöke, míg a bíróságok központi igazgatásának feladatait az OBH elnöke látja el, akinek tevékenységét az Országos Bírói Tanács (a továbbiakban: OBT) felügyeli, továbbá az OBT is közreműködik a bíróságok igazgatásában.

Az OBH elnökének, valamint az OBT tagjainak megválasztása, illetve az OBH létrehozatala óta eltelt időben az igazgatási jogkörök gyakorlása során szerzett gyakorlati tapasztalatok alapján felmerültek olyan pontosítások, amelyek a bíróságok hatékony működését tovább erősítik, segítik. Erre tekintettel az egyes igazságügyi, jogállási és belügyi tárgyú törvények módosításáról szóló törvény - a 2011. évi bírósági reform által kialakított szervezeti keretek érintése nélkül - a vonatkozó törvényeket, így az igazságügyi alkalmazottak szolgálati jogviszonyáról szóló 1997. évi LXVIII. törvényt (a továbbiakban: Iasz.), a Bszi.-t, valamint a Bjt.-t néhány ponton módosítja, kiegészíti, pontosítja. Emellett a törvény az Alkotmánybíróság 13/2013. (VI. 17.) AB határozatában foglalt döntésére figyelemmel kiegészíti a Bjt.-t, és meghatározza azokkal az esetköröket, amelyek fennállása esetén az OBH elnöke, illetve a Kúria elnöke dönthet akként, hogy a pályázók egyikével sem kívánja betölteni az álláshelyet, és így a pályázatot eredménytelenné nyilvánítja.

Fontos érdek fűződik ahhoz, hogy a tágabb értelemben vett közszolgálati jogviszonyban állók tekintetében egyértelműen legyen kimondva az, hogy az illetmény lakossági számlára történő utalásának költségeit ne az alkalmazottaknak kelljen állniuk, ahogyan az illetmény készpénzben történő kifizetésének költségeit sem. Az illetménynek a bankszámláról történő felvételével járó banki költségeket a törvény az eddigi eltérő gyakorlat helyett - a közszféra béreinek átláthatósága érdekében - egységesen limitált összegben határozza meg.

A Kormány döntött a közszolgálati életpályák összehangolásáról, amely egységes elvek és értékek mentén határozza meg a kormánytisztviselői, köztisztviselői, a rendvédelmi hivatásos, valamint a hivatásos és szerződéses katonai jogállású személyi állományra vonatkozó jogi szabályozás felülvizsgálatát. Az életpályák átjárhatósága biztosítása érdekében feladatként jelentkezett az egyes hivatásrendek tagjai számára annak lehetővé tétele, hogy pályájuk befejeztével - akár szükséges átképzéssel is - garantált legyen a továbbfoglalkozatásuk más szolgálati jogviszonyban. E feladattal összhangban a Kormány a közszolgálati életpályához kapcsolódó otthonteremtési kamattámogatásról és egyéb feladatokról szóló 1721/2013. (X. 11.) Korm. határozat 4. pontjában felhívta az érintett minisztereket, hogy - egyebek mellett - alakítsák ki a szolgálati jogviszonyok közötti átjárhatóság érdekében a szolgálatból kiválók közszolgálatban történő továbbfoglalkoztatásának feltételrendszerét. A szolgálati jogviszonyok közötti átjárhatóságot szolgáló továbbfoglalkoztatás feltételeinek megteremtése érdekében a törvény a honvédek jogállásáról szóló 2012. évi CCV. törvény (a továbbiakban: Hjt.) alapján rendelkezési állományba tartozó hivatásos állomány tagjainak a közszolgálatban való továbbfoglalkoztatásához szükséges törvényi szintű feltételeket teremti meg a közszolgálati tisztviselőkről szóló 2011. évi CXCIX. törvény (a továbbiakban: Kttv.) módosításával.

-----STARTING---POINT---RESZLETES---

Az 1. §-hoz

А jogalkotó felelőssége olyan jogszabályi környezet kialakítása, amely segíti a bíróságok időszerű eljárását. Az időszerű eljárás egyik fontos eleme olyan informatikai háttér kialakítása, mely lehetővé teszi, hogy a bíróságok mind a peres, mind а nemperes eljárásokban az eléjük kerülő ügyeket elektronikus úton intézhessék; értve ezalatt a bírósági iratkezelés mellett, a bírósági ügyvitel elektronikus útra terelését és az elektronikus úton való kapcsolattartást is. A módosítással érintett törvények 2014. július 1. napjától bizonyos körben kötelezővé teszik a felek, kérelmezők számára, hogy a bíróság részére irataikat elektronikus úton nyújtsák be, illetve a bíróság számára is, hogy elektronikus úton küldjék meg a bírósági iratokat.

А polgári perben 2013. január 1. napjától mód van arra, hogy a törvényszék elsőfokú hatáskörébe tartozó perekben a felek, illetve а képviselőik elektronikus úton tartsák a kapcsolatot а bírósággal; s ebben az esetben a bíróságnak is elektronikus úton kell a felekkel а kapcsolatot tartania. А bíróság tehát a cégeljárás mellett a polgári per területén is egyre több tapasztalatot, ismeretet szerez az elektronikus kommunikációval, ügyvitellel kapcsolatosan. E tapasztalat, ismeret megszerzése pedig alapvető feltétele annak, hogy a bíróságon az elektronikus út kötelezővé tételével ugrásszerűen megemelkedő elektronikus úton intézendő ügyeket zökkenőmentesen tudja fogadni és kezelni.

А módosítás ezért arra irányul, hogy ne 2014. július 1. napjától, hanem csak egy évvel később 2015. július 1. napjától szélesedjen az elektronikus útra terelt ügyek köre.

A 2. §-hoz

A törvény kimondja, hogy a közalkalmazott illetményének a bankszámláról történő felvételével járó banki költségekre legfeljebb a központi költségvetésről szóló törvényben meghatározott mértékű bankszámla-hozzájárulás adható a munkáltató részéről.

A 3. §-hoz

A módosítások Bűnügyi Szakértői és Kutató Intézet (a továbbiakban: BSZKI) igazságügyi szakértőinek, szakértőjelöltjeinek és technikusainak 2014. március 1-jei hatállyal történő igazságügyi alkalmazottá minősítéséhez szükségesek annak érdekében, hogy a tevékenységükre tekintettel az egyéb szakértői intézményben foglalkoztatott igazságügyi szakértőkkel, szakértőjelöltekkel azonos megítélés alá essenek.

А Rendőrségről szóló 1994. évi XXXIV. törvény 4/A. § (3) bekezdésének módosítása indokolt, figyelemmel arra, hogy a BSZKI jogállását tekintve a rendőrség meghatározott feladat eltátására létrehozott szerve, a rendőrség teljes személyi állományát kitevő egyes állománykategóriák körében szükséges megjeleníteni az említett szakértői szerv alkalmazásában álló igazságügyi alkalmazottakat.

A törvény pontosítja a Független Rendészeti Panasztestület tagjaival szembeni összeférhetetlenségi szabályokat. A törvény kimondja, hogy nem választható meg az a személy, aki a megválasztás időpontjában párt alkalmazottja vagy tisztségviselője. A törvény összeférhetetlennek mondja ki azt az esetet, ha a jelölt a megválasztást megelőző két évben állami vezetői, vagy polgármesteri feladatokat látott el. A törvény továbbra is fenntartja azt az összeférhetetlenségi szabályt, hogy nem válaszható meg taggá az a személy, aki a megválasztását megelőző hat évben rendvédelmi szervvel, a Nemzeti Adó- és Vámhivatal vámszervével, vagy nyomozó hatóságával, valamint a Magyar Honvédséggel foglalkoztatási jogviszonyban állt.

A 4. §-hoz

Az Alkotmánybíróság 35/2013. (XI. 22.) AB határozatával alkotmányellenesnek nyilvánította a helyi önkormányzatok adósságrendezési eljárásáról szóló 1996. évi XXV. törvény (a továbbiakban: Hartv.) 25. § (3) bekezdését, és annak első két mondatát december 31-ei hatállyal, utolsó mondatát azonnali hatállyal megsemmisítette. A törvény célja ezért a keletkező szabályozási hézag Alaptörvénynek megfelelő helyreállítása. A törvény előkészítésénél figyelembe kellett venni azt is, hogy a Magyarország 2014. évi központi költségvetését megalapozó egyes törvények módosításáról szóló 2013. évi CCIII. törvény 1. § (7) bekezdésének c) pontja az Országgyűlés által elfogadott formában módosítja a Hartv. 25. § (3) bekezdését, és egyben a 32. § (4) bekezdését is.

Az 5. §-hoz

Az Országos Tűzvédelmi Szabályzat tervezete nem tartalmazza a hatályos jogszabály szerinti tűzveszélyességi osztályba sorolást. Ez alól az anyagok tűzveszélyességi osztályba sorolása képez kivételt. A szabadtér, helyiség, épület, létesítmény tűzveszélyességi osztálya megszűnik, ami a felsoroltak tűzveszélyességi osztályához más jogszabályban - így a tűzvédelmi törvényben - rendelt követelmények módosítását teszi szükségessé. A tűzveszélyességi osztályba sorolás helyébe a törvénnyel az épületek esetében azok kockázati osztályba sorolása lép.

A törvény emellett a beavatkozó önkéntes tűzoltó egyesületek létrehozásával kapcsolatos fogalmi pontosítást tartalmaz, indokolt ugyanis, hogy az önálló feladatot ellátó egyesület e feladat ellátása szempontjából tűzoltóságnak minősüljön.

A 6. §-hoz

A törvény kimondja, hogy a Hszt. hatálya alá tartozó személy illetményének a bankszámláról történő felvételével járó banki költségekre legfeljebb a központi költségvetésről szóló törvényben meghatározott mértékű bankszámla-hozzájárulás adható és rögzíti, hogy az illetmény kifizetésének költségeit a fegyveres szerv viseli.

A fegyveres szervek hivatásos állományú tagjainak szolgálati viszonyárát szóló 1996. évi XLIII. törvény módosítása útján biztosítani szükséges, hagy az állományilletékes parancsnokot, illetve a munkáltatói jogkört gyakorló elöljárót megillető egyes jogosítványokat adott esetben a BSZKI-nál vezető beosztásban foglalkoztatott igazságügyi alkalmazottak is gyakorolhassák.

A 7. §-hoz

Аz Iasz. beiktatja azokat а speciális szabályokat, amelyek a jogviszony-váltás folytán szükségesek. Az Iasz. személyi hatályát ki kell terjeszteni az általános rendőrségi feladatok ellátására létrehozott szerv szakértői és bűnügyi technikai feladatokat ellátó szervénél - BSZKI-nál - igazságügyi szakértőként, a szakértőjelöltként, illetve technikusként foglalkoztatott személyi körre is.

А rendőrség szakértői szervénél foglalkoztatott igazságügyi alkalmazottak esetében az igazságügyi és az ügyészi szerveknél eltöltött idő mellett a végkielégítés összegének megállapítása során figyelembe vehető szolgálati viszonyként kell meghatároznia rendőrség szakértői szervénél megszakítás nélkül eltöltött szolgálati időt is, továbbá a szolgálati idő számításánál igazságügyi szolgálati időként rendeli elismerni a módosítás rendőrség szakértői szerve igazságügyi alkalmazottjának esetleges korábbi hivatásos szolgálati jogviszonyát.

Figyelemmel arra, hogy а Kormány a rendőrséget a rendészetért felelős miniszter útján irányítja, e minisztert indokalt felruháznia rendőrség szakértői szervének állományába tartozó igazságügyi alkalmazottakra vonatkozó rendeleti szintű szabályozás megalkotására.

Az Iasz. rendelkezéseinek a rendőrség szakértői szerve állományára történő zökkenőmentes alkalmazását lehetővé tevő átmeneti rendelkezések egyrészről biztosítják a 2014. március 1-jét megelőzően létrejött magasabb vezetői állásba helyezésre szóló megbízások eredeti tartamukig történő fenntartását, másrészt elegendő felkészülési időt biztosít annak а rendőrség szakértői szerve számára az Iasz. szerinti személyi nyilvántartásra történő átálláshoz, harmadrészt szavatolják, hogy az igazságügyi alkalmazottá átminősített állomány javadalmazásában a jogállás megváltozását követően se állhassom be kedvezőtlen irányú változás.

A törvény az igazságügyi szakértői intézményhez, azaz az egyéb igazságügyi szervhez igazságügyi alkalmazottá kinevezhető igazságügyi szakértő esetében a képesítési feltételek meghatározását átalakítja. A szabályozást a törvény az igazságügyi szakértői tevékenységről szóló 2005. évi XLVII. törvény (a továbbiakban: Szaktv.) rendelkezéseihez igazítja azzal, hogy rögzíti, az nevezhető ki igazságügyi szakértővé az egyéb igazságügyi szervhez, aki a Szaktv. szerint igazságügyi szakértő és megfelel az Iasz.-ban meghatározott feltételeknek is. Az Iasz.-ban nem indokolt ugyanis külön képesítési feltételeket előírni az igazságügyi alkalmazottként foglalkoztatandó igazságügyi szakértőkre, figyelemmel arra, hogy a Szaktv. és végrehajtási rendeletei az igazságügyi szakértők képesítési feltételeit teljes körűen meghatározzák, és nincs indoka az igazságügyi alkalmazottként foglalkoztatásra kerülő igazságügyi szakértők esetében az ettől történő eltérésnek.

A törvény lehetőséget biztosít arra, hogy a Kúrián, illetve az OBH-ban a feladatok ellátását tudományos ismereteikkel szakirányú felsőfokú végzettségű tisztviselőként főtanácsadók segítsék.

A törvény megteremti annak lehetőségét, hogy - a bírákhoz hasonlóan - bírósági titkár is beosztásra kerülhessen az OBH-ba, és egyrészt részt vegyen az OBH feladatainak ellátásában, másrészt a későbbi munkája során hasznosítható, a bíróságok központi igazgatásáról szóló átfogó ismereteket szerezzen. A beosztás időtartama alatt a bírósági titkár felett az OBH elnöke gyakorolja a munkáltatói jogokat; a bírósági titkár a hivatali tevékenysége során köteles végrehajtani az OBH elnökének intézkedéseit, utasításait. Garanciális szabály, hogy a bírósági titkárt hivatali beosztásának megszűnését követően a hivatali tevékenységét megelőző szolgálati helyre kell beosztani.

Az Iasz. rendelkezései alapján a munka törvénykönyvéről szóló 2012. évi I. törvény (a továbbiakban: Mt.) háttérjogszabályul szolgál. Az Iasz. rendelkezik arról, hogy az Iasz. által nem szabályozott kérdésekben az Mt. mely szabályait kell alkalmazni. Az Iasz. hatályos előírásai szerint az igazságügyi alkalmazottat a távolléte esetére az Mt. rendelkezéseinek alkalmazása alapján távolléti díj illeti meg. A törvény szerint e tekintetben az Iasz.-ban önálló, az Mt.-től független szabályozás érvényesül, és az igazságügyi alkalmazottnak a törvényben meghatározott távollétek esetében is illetmény jár a jövőben. E körben az Mt.-től eltérő szabályozás nem előzmény nélküli, mivel az Iasz. külön rendelkezik arról is, hogy mely esetben jár az igazságügyi alkalmazottnak átlagilletmény.

Az Iasz. 105. § (1) bekezdése szerint a Kúrián, az OBH-nál és az egyéb igazságügyi szerveknek a Kormány által rendeletben meghatározott szervezeti egységénél dolgozó felsőfokú végzettségű tisztviselőt beosztási pótlék illeti meg. Ez a szabályozás jelenleg a Kúrián dolgozó, egyetemi végzettséggel és jogi szakvizsgával rendelkező bírósági titkárt - külön nevesítés hiányában - a beosztási pótlékra jogosultak köréből kizárja, ami indokolatlan megkülönböztetést jelent számukra. A törvény megszünteti ezt a különbségtételt azzal, hogy rögzíti, a Kúrián dolgozó bírósági titkárt is megilleti a beosztási pótlék. Emellett a törvény arra tekintettel, hogy a jövőben lehetővé teszi, hogy bírósági titkár beosztásra kerüljön az OBH-ba, az OBH-ba beosztott bírósági titkár esetében is rögzíti, hogy beosztási pótlékra jogosult.

Az Iasz. 109. §-a rendelkezik a munkaköri pótlékról. A törvény munkaköri pótlékot biztosít a Kúrián, illetve az OBH-ban a feladatok ellátását tudományos ismereteikkel segítő főtanácsadók számára. Emellett a törvény a hatályos szabályozást bővítve lehetőséget teremt arra, hogy a munkáltatói jogkör gyakorlója az igazságügyi alkalmazott részére határozott időre, illetve a feladat ellátásának idejére kiegészítő pótlékot állapíthasson meg, ha a bíróság alaptevékenységébe tartozó munkaköri feladatai mellett kommunikációs, instruktori, közvetítői kapcsolattartói, tanúgondozási, vagy más a bíróság vagy a központi igazgatás működéséhez szükséges feladatokat rendszeresen teljesít. A bíróságok bővülő feladataira és szolgáltatásaira tekintettel ugyanis az igazságügyi alkalmazottak egyre gyakrabban és nagyobb tartóssággal vesznek részt speciális feladatok ellátásában, amely tevékenységek a költségvetési lehetőségektől is függően díjazásra méltóak.

A törvény szerint az igazságügyi alkalmazottnak a törvényben meghatározott távollétek esetében is illetmény jár a jövőben. E rendelkezéshez kapcsolódóan a törvény megfelelően korrigálja az Iasz. 124. § (1) bekezdését, amely arról rendelkezik, hogy az Iasz. által nem szabályozott kérdésekben az Mt. mely szabályait kell alkalmazni.

A törvény kimondja, hogy az igazságügyi alkalmazott illetményének a bankszámláról történő felvételével járó banki költségekre legfeljebb a központi költségvetésről szóló törvényben meghatározott mértékű bankszámla-hozzájárulás adható és rögzíti, hogy az illetmény kifizetésének költségeit a munkáltató viseli.

A törvény tartalmazza azokat a technikai jellegű módosításokat, amelyek a főtanácsadói munkakör létrehozása miatt szükségesek, továbbá azokat, amelyek azon előírásra tekintettel indokoltak, hogy a távollét esetére illetmény fizetését rendeli el a törvény. Emellett tartalmazza a törvény azokat a szövegpontosító jellegű módosításokat, amelyek annak okán szükségesek, hogy a módosított, a bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló 2009. évi XLVII. törvény a hatósági bizonyítvány helyett a hatósági erkölcsi bizonyítvány megjelölést alkalmazza. A törvény rendelkezik továbbá arról, hogy a jövőben a bírósági üdülők dolgozói is az Iasz. hatálya alá tartozó alkalmazottak lesznek.

A 8. §-hoz

A gazdasági kamarákról szóló 1999. évi CXXI. törvény módosításával a törvény az országos gazdasági érdek-képviseleti szervezet definíciója tekintetében elvégzi a törvényi változásokhoz való igazítást és egyértelműbbé teszi a rendelkezést, a feltételek érdemi tartalmának változatlansága mellett.

A módosítás célja egy olyan kamarai nyilvántartás létrehozása, amely az üzleti forgalom biztonságának, valamint a gazdaság fejlesztésének előmozdítása érdekében, közhiteles nyilvántartásból származó nyilvános információkat tartalmazó adatbázis alapján a nyilvánosság és bármely érdeklődő számára adatokat biztosít az egyes gazdálkodó szervezetek gazdasági helyzete és üzleti tevékenysége megítélhetősége szempontjából.

А kötelező regisztráció nagymértékben hozzájárulhat a kamarai feladatok hatékonyabb ellátásához, továbbá a létrejövő adatbázis segítségével részletes és naprakész információ nyerhető a gazdálkodó szervezetekről, mely megkönnyíti a gazdasági folyamatok elemzését és így irányt mutat a gazdasági fejlődés eléréséhez. A nyilvántartás elősegíti az üzleti forgalom biztonságát, mind a vállalkozások egymásközti, mind a fogyasztók és a vállalkozások közötti szerződéses kapcsolatban.

A 9., 14. és 18. §-hoz

А rendelkezések a civil szervezetek bírósági nyilvántartásáról és az ezzel összefüggő eljárási szabályokról szóló 2011. évi CLXXXI. törvény (a továbbiakban: Cnytv.) és a csődeljárásról és a felszámolási eljárásról szóló 1991. évi XLIX. törvény egyes szabályait is módosítják. A cél e törvények módosításával is az, hogy a kérelmezők számára csak azt követően váljon kötelezővé, illetve bizonyos körben lehetővé az elektronikus út igénybe vétele, hogy arra a bíróság - mind szervezetileg, mind informatikai háttér tekintetében - maradéktalanul felkészült. A felkészülési idő biztosítása azért is indokolt, mert az érintett nemperes eljárások megfelelő, elektronikus úton való lefolytatásához szükséges az is, hogy az eljárást lefolytató bíróság - a kérelmezők mellett - a többi bírósággal és az eljárások lefolytatásában érintett hatóságokkal is elektronikus úton tartsa a kapcsolatot. А törvényi határidők 2015. január 1-jei meghosszabbítása tehát az eljárásokban közreműködő szervezetek közötti koordinációs feladatokra tekintettel is indokolt.

A 10. §-hoz

A törvény a Nemzeti Adó- és Vámhivatal alkalmazottai tekintetében is elvégzi az illetmény kifizetésének költségeivel összefüggő módosítást.

A 11. §-hoz

A törvény rendelkezik arról, hogy az egyes bíróságok tekintetében a szükséges bírói létszám mellett a szükséges igazságügyi alkalmazotti létszámot is az OBH elnöke határozza meg. A rendelkezések indoka, hogy a munkateher arányosítással összefüggő létszámgazdálkodás abban az esetben valósítható meg, ha az OBH elnökének jogosítványa az igazságügyi alkalmazotti létszámra is kiterjed.

A törvény kiegészíti az OBH elnökének feladatait azzal, hogy a bírósági közvetítői tevékenységet végző bírákat is kijelöli, továbbá azzal, hogy az egyes kijelöléseket megszünteti. A kijelölés megszüntetésének oka az, hogy azon bírák esetében, akik ténylegesen nem ítélkeznek olyan ügyekben, illetve nem végzik azt a tevékenységet, amire a kijelölésük megtörtént, indokolatlan a kijelölés fenntartása és a jelenlegi szabályozást kiegészítve lehetőséget kell teremteni a kijelölés megszüntetésére is.

A törvény módosítja a Bszi. 76. § (7) bekezdés d) pontját annak érdekében, hogy annak szabályozása is összhangba kerüljön a törvénynek a fogalmazóképzést és a Magyar Igazságügyi Akadémiát érintő rendelkezéseivel.

A törvény lehetővé teszi, hogy az OBH elnöke kezelje a feladatai ellátása érdekében a Bíróságok fejezethez tartozó költségvetési szervek által kezelt adatokat. A rendelkezés beiktatását indokolja, hogy az OBH elnökének a megalapozott döntések meghozatala érdekében a költségvetési szerveknél kezelt adatokat szükséges megismernie, felhasználnia és ennek érdekében kezelnie.

A Bszi. hatályos szabályozása különbséget tesz az OBH általános elnökhelyettese és elnökhelyettesei között. A két tisztség közötti alapvető különbség abban foglalható össze, hogy általános elnökhelyettesnek kizárólag bíró nevezhető ki és általános elnökhelyettes csak egy működhet, míg elnökhelyettesnek bíró is és igazságügyi alkalmazott is kinevezhető és egy időben több elnökhelyettes kinevezésére is módot ad a törvény. A különbségtétel fenntartása az OBH általános elnökhelyettese és bíró elnökhelyettese között indokolatlan. Mivel mind az általános elnökhelyettes, mind az elnökhelyettesek jelölésének, illetve megválasztásának feltételei azonosak, ezért legitimációjukban nincs különbség. Az Alkotmánybíróság a 13/2013. (VI. 17.) AB határozatában kifejtettek alapján azonos legitimációs szinten állónak tekinti az OBH általános elnökhelyettesét és elnökhelyetteseit. Minderre tekintettel nem indokolt fenntartani az általános elnökhelyettesi tisztséget. Ugyanakkor arra figyelemmel, hogy az OBH elnökhelyettese igazságügyi alkalmazott is lehet, bizonyos területek esetében a helyettesítési jogosultságot akként indokolt meghatározni, hogy egyes esetekben az OBH elnökének helyettesítésére kizárólag az OBH bíró elnökhelyettese jogosult.

A törvény a Bszi. 103. § (1) bekezdés d) pontját módosítja azzal, hogy a szolgálati bíróság évente tájékoztatja az OBT-t az ügyforgalmáról, az ítélkezési gyakorlatáról. Emellett a törvény az OBT hatáskörébe utalja a bírák Etikai Kódexének elfogadását is.

A törvény létrehozza a Kúria főtitkári, illetve főtitkár-helyettesi vezetői tisztséget annak érdekében, hogy mint bírósági vezetők hatékonyan segítsék a Kúria elnökének a Kúriára vonatkozó igazgatási tevékenységét. A főtitkár ellátja a Kúria működésével, az elnöki döntések előkészítésével és végrehajtásával kapcsolatos szervezési, ellenőrzési, koordinációs, valamint a szervezeti és működési szabályzat szerint hatáskörébe utalt igazgatási feladatokat, továbbá a Kúria elnöke egyes, a törvényben meghatározott igazgatási jellegű feladatait a főtitkár, illetve a főtitkár-helyettes útján is gyakorolhatja a szervezeti és működési szabályzatban meghatározottak szerint.

A törvény szerint az ítélőtábla elnöke a jövőben nem a bírósági titkárok képzését koordinálja, hanem részt vesz az illetékességi területén működő bíróságok bírái és igazságügyi alkalmazottai képzésének koordinálásában. A módosítást indokolja, hogy valamennyi képzés központi koordinátora a Magyar Igazságügyi Akadémia, ugyanakkor az ítélőtábláknak a maguk illetékességi területén valamennyi igazságügyi alkalmazott és bíró képzése tekintetében lehetnek feladatai.

A törvény a Bszi. 131. § c) pontjának módosításával előírja, hogy a kollégiumvezetői pályázatokat az összbírói értekezlet mellett az adott kollégiumnak is véleményeznie kell. Tekintettel arra, hogy ez esetben tehát a pályázatot két szerv fogja véleményezni, szükséges annak rögzítése, hogy bármely véleményező szerv javaslatától tér el az OBH elnökének, illetve a Kúria elnökének a döntése, az eltérés indokairól az OBT-t tájékoztatni kell.

A törvény kiegészíti a bírósági vezetői tisztség megszűnését megalapozó okok felsorolását. Ennek oka, hogy a bírósági vezetői tisztség megszűnésének eseteként fel kell tüntetni azt az esetet is, amikor a bírósági vezető által vezetett bírói testület vagy szervezet, szervezeti egység megszűnik, továbbá ha a vezetői tisztséget betöltött bíró rendelkezési állományba kerül. A Bjt. már jelenleg is tartalmazza azt a szabályt, miszerint a rendelkezési állományban lévő bíró nem lehet bírósági vezető, így ennek az előírásnak meg kell jelennie a Bszi. szabályai között is.

A Bszi. 151. § (1) bekezdés a) pontjának módosítását azért végzi el a törvény, mivel ha bíró a beosztáshoz áthelyezéshez, kirendeléshez a hozzájárulását megadta, szükségtelen a véleménynyilvánítási jog biztosítása az önkormányzati testületnek.

A törvény a Magyar Igazságügyi Akadémia működési tapasztalataira tekintettel módosítja a Bszi. előírásait, és pontosítja a képzés területén az OBH elnöke és a legfőbb ügyész közötti együttműködésre vonatkozó előírásokat.

A törvény szövegpontosító és hatályon kívül helyező rendelkezéseket tartalmaz a Bszi.-vel kapcsolatban. A törvény a központi intranetes honlap megjelölését egységesíti. Emellett a törvény a Kúria főtitkári és főtitkár-helyettesi tisztség létrehozása és az OBH általános elnökhelyettesi tisztség megszüntetése okán szükséges technikai módosításokat vezeti át, továbbá a Magyar Igazságügyi Akadémiára vonatkozó módosításokhoz kapcsolódó kiegészítéseket, illetve hatályon kívül helyező rendelkezést tartalmaz. Rögzíti továbbá, hogy a kollégiumvezetői pályázatokat az összbírói értekezlet mellett az adott kollégiumnak is véleményeznie kell.

A 12. §-hoz

A törvény megteremti annak lehetőségét, hogy - a bírákhoz hasonlóan - bírósági titkár is beosztásra kerülhessen az OBH-ba. Emellett az OBT tagok munkáját - egyéb tevékenységük mellett - szintén segíthetik bírósági titkárok. A bírósági titkároknak az OBH-ban és az OBT tagja mellett dolgozva lehetőségük van arra, hogy megismerjék a bíróságok központi igazgatásának működését és munkájukkal hozzájáruljanak annak eredményességéhez. Az így megszerezhető speciális ismeretanyag a bírói munka során is többlettudást jelent számukra, ezért indokolt ezen tapasztalatok elismerése a pályázati rangsor kialakítása során figyelembe vehető szempontok között is.

A bírói álláspályázatok esetén a pályázati rangsor kialakítása során figyelembe vehető szempontok között - mint pl. a joggyakorlati idő szakmai értékelése, a jogi szakvizsga letételét követő gyakorlati idő tartama, a jogi szakvizsga eredménye, tudományos fokozat - szerepel a bírói tanács általi meghallgatás eredménye is. A bírói tanácsok pályázati rangsor felállításával kapcsolatos működésének átláthatósága érdekében szükséges, hogy a bírói tanács abban az esetben is írásban indokolja meg az általa adott pontszámokat, ha a meghallgatás során adott pontszámokra figyelemmel módosul a pályázók objektív pontjai alapján kialakult pályázati rangsor első három helyén álló pályázó személye.

A törvény az Alkotmánybíróság 13/2013. (VI. 17.) AB határozatában foglaltakra figyelemmel kiegészíti a Bjt. 20. § (1) bekezdését azokkal az esetkörökkel, amelyek fennállása esetén az OBH elnöke, illetve a Kúria elnöke dönthet akként, hogy a pályázók egyikével sem kívánja betölteni az álláshelyet, és így eredménytelenné nyilvánítja a pályázatot. Ilyen döntést hozhat az OBH elnöke, illetve a Kúria elnöke a következő esetekben:

a) A pályázó kinevezésével a Bjt. 41. §-ában írt összeférhetetlenség jönne létre, azaz a bíróság elnökének, elnökhelyettesének, valamint kollégiumvezetőjének és helyettesének, csoportvezetőjének és helyettesének a hozzátartozója ugyanazon bíróságon, kollégiumban vagy csoportban működne bíróként. Ebben az esetben az eredménytelenné nyilvánítást indokolja, hogy azzal megakadályozható az összeférhetetlenség létrejötte.

b) A pályázat elbírálása során az elbírálási folyamatban eljárási szabálysértés történt, amit az OBH elnöke észlelt, valamint a bírói tanács a törvény által elrendelt indokolási kötelezettségének kellő mértékben nem tett eleget. Ezekben az esetekben az eredménytelenné nyilvánításra a pályázók jogainak maradéktalan érvényesítése érdekében kerül sor.

c) A pályázat kiírását követően bekövetkezett munkaszervezést, munkaterhelést vagy költségvetést érintő változások igazgatási szempontból indokolatlanná teszik az álláshely betöltését. E körülmény fennállása esetén az eredménytelenné nyilvánítás oka, hogy egy utóbb bekövetkezett ok miatt már nem az adott bíróságon, hanem esetlegesen - az időközben szükségessé vált álláshely-átcsoportosítás eredményeként - másik bíróságon vagy egyik bíróságon sem indokolt az álláshely betöltése.

d) A pályázat kiírását követően olyan körülmény merült fel, amelynek eredményeként az álláshelyet a törvény alapján pályázat kiírása nélkül szükséges betölteni. Ez előfordulhat például abban az esetben, ha a köztársasági elnök által korábban felmentett bírót a munkaügyi jogvita alapján bírói tisztségébe vissza kell helyezni vagy ha a Kúria elnökét vagy elnökhelyettesét, az OBH elnökét vagy elnökhelyettesét, vagy más bírósági vezetőt vezetői megbízatásának megszűnését követően tényleges bírói álláshelyre kell beosztani, továbbá, ha az OBH-ba, a Kúriára vagy a minisztériumba beosztott bírót kell tényleges bírói álláshelyre beosztani, illetve a törvényben tételesen felsorolt további esetekben.

A törvény alapján a jövőben az OBH-ba határozott időre kinevezett bíró is beosztható, tekintettel arra, hogy a határozott időre kinevezett bírák is rendelkezhetnek olyan speciális tudással, ami a bíróságok központi igazgatásában való részvétel során jól hasznosítható. A beosztás során ugyanakkor a rövidebb bírói múlttal rendelkező bírák olyan igazgatási tapasztalatot is szereznek, amely későbbi ítélkező munkájuk során nagyobb rálátást biztosíthat a bírósági szervezet egészének működésére. A Bjt. előírja, hogy a határozott időre kinevezett bíró esetében a határozatlan idejű kinevezését megelőzően meg kell vizsgálni a bíró működésének teljes időtartama alatt végzett munkáját, feltéve, hogy a bírói működésének időtartama a 18 hónapot meghaladja. A törvény annak érdekében, hogy az OBH-ba beosztott, határozott időre kinevezett bíró is megszerezze a határozatlan idejű kinevezéshez szükséges kellő ítélkezési gyakorlatot, előírja, hogy az OBH-ba beosztás időtartama e szempontból nem minősül tényleges működésnek.

Azon bírák esetében, akik ténylegesen nem ítélkeznek olyan ügyekben, amelyekre a kijelölésük megtörtént, indokolatlan a kijelölés fenntartása, ezért a törvény rendelkezik arról, hogy az OBH elnöke a kijelölést megszünteti a kijelölés kezdeményezésére jogosult indítványára.

A bíróval szembeni összeférhetetlenségi szabályok gyakorlati alkalmazása során a Bjt. 40. § (2) bekezdésének kiegészítése vált szükségessé abban a tekintetben, hogy bíró ne lehessen gazdasági-vállalkozási tevékenységet is végző civil szervezet vezető tisztségviselője; ezt is elvégzi a törvény.

А tervezhetőség és előreláthatóság, valamint a határozott időre kinevezett bírák esetében irányadó hároméves időtartam indokolja, hogy a törvényben szereplő ötéves ciklus helyett hároméves ciklus kerüljön meghatározásra.

Az OBH és a Kúria elnökének kinevezési jogkörébe tartozó bírósági vezetők a kinevezésük időtartama alatt elsősorban igazgatási feladatokat látnak el, ezért a törvény rögzíti, hogy e bírák esetében a vezetői kinevezésük időszaka alatt nem indokolt a bírói munkájuk értékelésének elrendelése. Figyelemmel arra, hogy az OBH-ba, a minisztériumba és a Kúriára beosztott bírák beosztásuk időtartama alatt ítélkező tevékenységet nem folytatnak, bírói munkájukat értékelni szintén nem lehet. Azt már jelenleg is tartalmazza a Bjt., hogy a minisztériumba beosztott bíró hivatali munkáját az igazságügyért felelős miniszter a kormánytisztviselőkre irányadó szabályok szerint értékeli. Ehhez hasonlóan rögzíteni szükséges azt is, hogy az OBH-ba beosztott bírót az OBH elnöke, illetve a Kúriára beosztott bírót a Kúria elnöke mely törvényi szabályozás alapján értékeli. A törvény ez esetekben arról rendelkezik, hogy az értékelést az igazságügyi alkalmazottak szolgálati jogviszonyáról szóló törvény szabályai szerint kell lefolytatni.

A törvény a szolgálati bíróság tagjainak kinevezésére vonatkozó szabályozás tekintetében az értelmezést elősegítő szövegpontosítást tartalmaz. Emellett törvényi szinten meghatározza a szolgálati bíróság éves tájékoztatójának alapvető tartalmi követelményeit. A törvény alapján az OBT központi igazgatási feladatává válik a szolgálati bíróság éves tájékoztatójának jóváhagyása.

A törvény kiegészíti a fegyelmi eljárás szabályait a szolgálati bíróság működése során felmerült gyakorlati tapasztalatok alapján.

A törvény kiegészíti a szolgálati bírákra vonatkozó kizárási szabályokat, és rögzíti, hogy az ügy érdemében nem járhat el az a bíró, aki az adott eljárás során előterjesztett kizárási kérelemmel kapcsolatos döntéshozatalban részt vett.

A törvény a fokozatosság elvét figyelembe véve szabályozza, hogy mely esetben hozható olyan döntés az eljárás alá vont bíróval szemben, amely alapján tárgyalási tevékenységet nem végezhet. Előírja a törvény, hogy mely feltételek fennállása esetén van lehetősége a szolgálati bíróság tanácsának arra, hogy - mérlegelést követően - felfüggessze az eljárás alá vont bírót a bírói tisztségéből. Emellett a törvény kiegészíti a fegyelmi eljárás során a bírói tisztségből való kötelező felfüggesztésre vonatkozó szabályozást is. Az eddigi esetek mellett előírja a törvény, hogy azt a bírót is fel kell függeszteni a bírói tisztségből, akivel szemben büntetőeljárás folyik és ennek során vádemelésre is sor került. Mivel a felfüggesztés ideje alatt a bíró munkát nem végez, a törvény a felfüggesztés esetére rendelkezik arról is, hogy ha a fegyelmi eljárás eredményeként a bírót a bírói tisztségből jogerősen felmentik, vissza kell fizetnie az illetménye 50 százalékának megfelelő összeget.

Annak érdekében, hogy a fegyelmi vétségekkel arányos fegyelmi büntetés kiszabása jobban biztosítható legyen a törvény egy új fegyelmi büntetést - két fizetési fokozattal visszavetés - vezet be, továbbá a szolgálati bíróság tanácsa számára lehetővé teszi, hogy a kötelességszegés súlyára és következményeire, valamint a vétkesség fokára tekintettel határozatában kizárja a fegyelmi büntetés hatálya alóli előzetes mentesítés alkalmazásának lehetőségét.

A hatályos szabályozás értelmében a bíró javára történő új eljárás kezdeményezésének lehetősége nincs határidőhöz kötve, ezért - hasonlóan a bíró terhére történő új eljárás kezdeményezési lehetőség határidőhöz kötöttségéhez - a törvény mindkettőt egységesen szabályozza.

A Bjt. rendelkezései alapján az Mt. háttérjogszabályul szolgál. A Bjt. rendelkezik arról, hogy a Bjt. által nem szabályozott kérdésekben az Mt. mely szabályait kell alkalmazni. A Bjt. hatályos előírásai szerint a bírót távolléte esetére az Mt. rendelkezéseinek alkalmazása alapján távolléti díj illeti meg. A törvény szerint e tekintetben a Bjt.-ben önálló, az Mt.-től független szabályozás érvényesül, és a bíráknak a törvényben meghatározott távollétek esetében is illetmény jár a jövőben. E körben az Mt.-től eltérő szabályozás nem előzmény nélküli, mivel a Bjt. külön rendelkezik arról is, hogy mely esetben jár a bírónak átlagilletmény.

A törvény meghatározza a belföldi kiküldetés fogalmát, mivel a gyakorlati alkalmazás során probléma merült fel a tekintetben, hogy a szolgálati helyen kívüli munkavégzés mely esetben minősül belföldi kiküldetésnek.

A törvény szerint a bíráknak a törvényben meghatározott távollétek esetében is illetmény jár a jövőben. E rendelkezéshez kapcsolódóan a törvény megfelelően korrigálja a Bjt. 222. § (1) bekezdését, amely arról rendelkezik, hogy a Bjt. által nem szabályozott kérdésekben az Mt. mely szabályait kell alkalmazni.

A törvény kimondja, hogy a bíró illetményének a bankszámláról történő felvételével járó banki költségekre legfeljebb a központi költségvetésről szóló törvényben meghatározott mértékű bankszámla-hozzájárulás adható és rögzíti, hogy az illetmény kifizetésének költségeit a munkáltató viseli.

Különböző, elsősorban technikai jellegű, illetve a törvény egyéb rendelkezéseiből következő, továbbá kiegészítő előírásokat tartalmaz a következők szerint.

A törvény tartalmazza azokat a technikai jellegű módosításokat, amelyek azon előírásra tekintettel szükségesek, hogy a távollét esetére illetmény fizetését rendeli el a törvény. Emellett tartalmazza a törvény azokat a szövegpontosító jellegű módosításokat, amelyek annak okán szükségesek, hogy a módosított, a bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló 2009. évi XLVII. törvény a hatósági bizonyítvány helyett a hatósági erkölcsi bizonyítvány megjelölést alkalmazza. A törvény a központi intranetes honlap megjelölését egységesíti. Emellett a törvény a Kúria főtitkári és főtitkár-helyettesi tisztség létrehozása és az OBH általános elnökhelyettesi tisztség megszüntetése okán szükséges technikai módosításokat vezeti át, illetve a törvény meghatározza a főtitkár és a főtitkár-helyettes esetében hiányzó javadalmazási szabályokat is. A törvény előírja azt is, hogy a bírót akkor is fel kell menteni a bírói tisztségéből, ha jogerősen elzárást szabtak ki vele szemben. A fegyelmi eljárás során az írásbeli jelentés elkészítésére nyitva álló határidőt módosítja a törvény, figyelemmel arra, hogy a szolgálati bíróság gyakorlati tapasztalatai alapján az alapos, mindenre kiterjedő vizsgálatot ez biztosítja.

A 13. §-hoz

A törvény kimondja, hogy az ügyészségi illetményének a bankszámláról történő felvételével járó banki költségekre legfeljebb a központi költségvetésről szóló törvényben meghatározott mértékű bankszámla-hozzájárulás adható és rögzíti, hogy az illetmény kifizetésének költségeit a munkáltató viseli.

A rendelkezések biztosítják, hogy a bíró és az igazságügyi alkalmazott számára a törvényben megállapított jogosultságok az ügyészségi alkalmazottat is megillessék a közel azonos szabályozás elvét követve. Így a módosítás a távolléti díj helyett illetményre jogosítja az ügyészségi alkalmazottat, a Legfőbb Ügyészségen dolgozó ügyészségi megbízottnak a Kúriánál és az OBH-nál dolgozó főtanácsadóval azonos munkaköri pótlékot állapít meg, lehetővé teszi a nem ügyész ügyészségi alkalmazottak részére kiegészítő pótlék megállapítását. A módosítás továbbá átvezeti - a Bjt.-hez és az Iasz.-hoz hasonlóan - a legfőbb ügyész, az ügyészek és más ügyészségi alkalmazattak jogállásáról és az ügyészi életpályáról szóló 2011. évi CLXIV. törvényben is a hatósági bizonyítvány elnevezésében bekövetkezett változást.

A 14. §-hoz

Lásd a 9. § indokolását.

A 15. §-hoz

A törvény értelmében a kormánytisztviselői beosztotti álláshely betöltésének igénye esetén a kiválasztási eljárásra csak akkor kerülhet sor, ha nem szerepel a rendelkezési állományban olyan, a Hjt. 46. § (1) bekezdés r) pontja szerinti hivatásos állomány legalább százados vagy legalább főtörzsőrmesteri rendfokozattal rendelkező tagja, akinek maximális várakozási ideje letelt és annak meghosszabbítására a Hjt. 86. § (3) bekezdése szerint nem került sor. Ebben az esetben számára kell első körben felajánlani az üres felajánlható beosztotti álláshelyet.

A beosztotti kormánytisztviselői álláshely akkor is betölthető a katonával, ha az álláshelyre megfelelő végzettséggel nem rendelkezik, azonban vállalja, hogy a megfelelő képesítést két éven belül megszerzi. Ha az állás betöltéséhez szükséges képesítés megszerzésére irányuló képzés a jogviszony létesítésének időpontjához képest csak később indul, a két évet ez utóbbi időponttól kell számítani. A szükséges képzés költségeit a korábbi munkáltató, vagyis a Magyar Honvédség viseli. Ha az érintett személy hibájából a képzésre nem került sor, vagy neki felróható módon szűnik meg a jogviszonya azt köteles megtéríteni, illetve legalább annyi ideig fent kell tartania a jogviszonyt ameddig a képzés tartott.

Amennyiben hivatásos katona a felajánlott másik álláshelyet elfogadja, de hivatásos katonai jogviszonyában megszerzett illetménye magasabb, mint az új besorolása szerinti, a kettő közötti különbözetre 12 hónapig jogosult.

Az államigazgatási szervnek továbbá üres vezetői álláshely pályázat útján történő betöltése esetén előnyben kell részesíteni a rendelkezési állományú katonát, amennyiben a pályázati feltételeknek teljes körűen megfelel.

Az átjárhatóságra vonatkozó új, a Kttv. 41/A-41/B. §-ában szabályozott rendelkezések csak a kormánytisztviselők és kormányzati ügykezelők kormányzati szolgálati jogviszonyában alkalmazandóak, a köztisztviselők és közszolgálati ügykezelők közszolgálati jogviszonyára nem vonatkoznak.

A törvény kimondja, hogy a kormánytisztviselő illetményének a bankszámláról történő felvételével járó banki költségekre legfeljebb a központi költségvetésről szóló törvényben meghatározott mértékű bankszámla-hozzájárulás adható és rögzíti, hogy az illetmény kifizetésének költségeit a munkáltató viseli.

A rendelkezési állományú katona részére történő munkakör felajánlására vonatkozó, kormányrendeleti szabályok megalkotása érdekében szükséges a Kttv. felhatalmazó rendelkezéseinek a kiegészítése.

A 16. §-hoz

Technikai módosítást tartalmaz.

A 17. §-hoz

Az Országgyűlésről szóló 2012. évi XXXVI. törvényt pontosítja annak érdekében, hogy az összhangban álljon a Nemzeti Emlékezet Bizottságról szóló 2013. évi CCXLI. törvénnyel.

А módosítás előírja, hogy a képviselők kétharmadának szavazata szükséges a Nemzeti Emlékezet Bizottság elnökének és választott tagjának a megválasztásához. Ugyanolyan szavazat szükséges a megbízatás megszüntetéséhez is.

A törvény 158. § (2) bekezdése az országgyűlési képviselők következő általános választását követően megalakuló Országgyűlés alakuló ülésének napján lépne hatályba és ezzel felülírná a jelen módosítást, ezért indokolt a két törvény közötti koherencia megteremtése.

A 18. §-hoz

Lásd a 9. § indokolását.

A 19. §-hoz

A törvény egyéb, hasonló célú rendelkezéseivel összhangban a honvédségi állomány tagjai tekintetében is kimondja, hogy az illetménynek a bankszámláról történő felvételével járó banki költségeire legfeljebb a központi költségvetésről szóló törvényben meghatározott mértékű bankszámla-hozzájárulás adható és rögzíti, hogy az illetmény kifizetésének költségeit a Honvédség viseli.

A 20. §-hoz

А törvény módosítja a Cnytv. rendelkezéseit abból a célból, hogy a kérelmezők számára csak azt követően váljon kötelezővé, illetve bizonyos körben lehetővé az elektronikus út igénybevétele, hogy arra a bíróság - mind szervezetileg, mind informatikai háttér tekintetében - maradéktalanul felkészült. A jogrendszer koherenciája érdekében ugyanakkor szükséges az egyesülési jogról, a közhasznú jogállásról, valamint a civil szervezetek működéséről és támogatásáról szóló 2011. évi CLXXV. törvény (a továbbiakban: Civil törvény) három rendelkezésének későbbi hatálybalépéséről is rendelkezni.

А Civil törvény 74. §-ának (4) bekezdése szerint a törvény egyes rendelkezései 2014. július 1. napján lépnek hatályba. A 13. § (2) bekezdése alapján, ha a civil szervezet elektronikus úton benyújtott, nyilvántartásba vétele iránti kérelméhez külön jogszabály szerinti létesítő okirat minta alapján készült létesítő okiratot csatolnak, a bíróság a kérelmet az érkezését követő tizenöt napon belül elbírálja.

А 13. § (3) bekezdése szerint a civil szervezet nyilvántartásban szereptő adatai országosan egységes, elektronikus, bárki számára ingyenesen hozzáférhető közhiteles nyilvántartásban elérhetők.

А 14. § (2) bekezdése szerint a 13. § (3) bekezdésben meghatározott közhiteles nyilvántartást működtető szerv biztosítja annak lehetőségét, hogy a közhiteles nyilvántartás adatai közötti keresést a Civil Információs Portálon keresztül is 1ehessen kezdeményezni, továbbá a keresési eredmény adatait megjeleníteni. A Cnytv. módosításával ugyanakkor szükséges, hogy a Civil törvényben rögzített anyagi jogi szabályok is 2015. január 1. napján lépjenek hatályba, hiszen e rendelkezések a Cnytv. ezzel összefüggő rendelkezéseinek hatálybalépését megelőzően nem hatályosulhatnak. A Civil törvény kiegészítése azért is szükséges, mert az Országos Bitósági Hivatal, az adóhatóság és a Központi Statisztikai Hivatal jelenleg is adatot szolgáltat, illetve az adatok szolgáltatására készen áll a Civil Információs Portál részére. A szabályozás átláthatósága érdekében azonban szükséges, hogy a jogszabályok az adatszolgáltatásra vonatkozó szabályokat ne szétszórva tartalmazzák, illetve az is, hogy a Civil Információs Portálon megjelenő meghatározott adatkör a közzétételt követően közhiteles legyen.

-----STARTING---POINT---VEGE---

A 21. §-hoz

Hatályba léptető rendelkezést tartalmaz.

A 22. §-hoz

Rögzíti, hogy az Alaptörvény rendelkezéseire figyelemmel a törvénynek mely rendelkezései minősülnek sarkalatosnak.