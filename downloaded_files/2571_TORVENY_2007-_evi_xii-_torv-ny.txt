2007. évi XII. törvény

a társasági adó és a vállalkozói személyi jövedelemadó egyes előírásai alkalmazásának kizárásáról

1. § A társasági adóról és az osztalékadóról szóló 1996. évi LXXXI. törvény (a továbbiakban: Tao tv.) 6. §-ának a 8/2007. (II. 28.) AB határozattal (a továbbiakban: AB Határozat) megsemmisített (5)-(9) bekezdéseit, valamint az egyes pénzügyi tárgyú törvények módosításáról szóló 2006. évi LXI. törvény (a továbbiakban: Módtv.) 225. §-ának az AB Határozattal megsemmisített (16) bekezdését 2007. január 1-jétől a megsemmisítés időpontjáig eltelt időszak vonatkozásában nem kell alkalmazni.

-----STARTING---POINT---VEGE---

2. § (1) Ez a törvény a kihirdetését követő napon lép hatályba.

(2) E törvény hatálybalépésének napján hatályát veszti a személyi jövedelemadóról szóló 1995. évi CXVII. törvény (a továbbiakban: Szja tv.) 49/B. §

a) (8) bekezdése a) pontjában a „ , de legalább” szövegrész,

b) (8) bekezdésének b) pontja,

c) (20) és (23) bekezdése

azzal, hogy a hatályon kívül helyezett rendelkezéseket a 2007. január 1-jétől az e törvény hatálybalépéséig eltelt időszak vonatkozásában nem kell alkalmazni.

(3) E törvény hatálybalépésének napján hatályát veszti a Módtv.

a) 12. §-a,

b) 223. §-a (9) bekezdésének i) pontja.

(4) E törvény hatálybalépésének napján hatályát veszti az egyes pénzügyi tárgyú törvények módosításáról szóló 2006. évi CXXXI. törvény

a) 3. §-ának (4) bekezdése,

b) 8. §-ának (1)-(3) bekezdése,

c) 125. §-a (2) bekezdésében az „és 49/B. §-ának (23) bekezdését” szövegrész,

d) 126. §-ának (2) bekezdése,

e) 172. §-ának b) pontja,

f) 190. §-a (3) bekezdésében az „és 49/B. § (23) bekezdését” szövegrész,

g) 192. §-ának (2) bekezdése.

(5) Ha az adózó a Tao tv. 6. §-ának az AB Határozattal megsemmisített (5) bekezdése, illetőleg a Módtv.-nek az AB Határozattal megsemmisített 225. § (16) bekezdése, továbbá az Szja tv. 49/B. §-a (8) bekezdésének e törvénnyel hatályon kívül helyezett b) pontja alapján adót (adóelőleget) vallott be, az állami adóhatóság e törvény rendelkezésének megfelelően a bevallást kijavítja az adózás rendjéről szóló 2003. évi XCII. törvény (a továbbiakban: Art.) 34. §-ának alkalmazásával. A bevallás kijavításának eredményeként az adózó javára feltárt adókülönbözet következtében keletkező túlfizetésre az állami adóhatóság az Art. 43. § (5)-(6) bekezdését alkalmazza.