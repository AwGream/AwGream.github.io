2000. évi CIII. törvény indokolása

a vámjogról, a vámeljárásról, valamint a vámigazgatásról szóló 1995. évi C. törvény módosításáról

-----STARTING---POINT---ALTALANOS--- 

Az utasforgalomban behozható, illetve kivihető vámáruk/áruk körét a vámjogról, a vámeljárásról, valamint a vámigazgatásról szóló 1995. évi C. törvény 110. §-ának (2) bekezdése határozza meg, melynek legutóbbi módosítása a 2000. évi XXXII. törvény 58. §-a által történt. A módosítás szigorítást jelentett a korábbi szabályozáshoz képest, ugyanis a belföldön állandó lakóhellyel rendelkező természetes személyek által a 24 órát meghaladó külföldi tartózkodás során személyes használatra vásárolt vámmentesen behozható vámáruk köréből kivette a jövedéki törvény hatálya alá tartozó árukat. Erre a szabályozásra a feketegazdaság elleni hatékonyabb fellépés és a keleti és déli határszakaszokon kialakuló „üzletszerű cigaretta- és alkoholbehozatal” visszaszorítása adott okot, alapot pedig a turistaforgalom vámkönnyítéséről szóló New Yorkban, 1954. június 4-én kelt Egyezményben kapott felhatalmazás jelentett, amelyet az 1964. évi 2. törvényerejű rendelet hirdetett ki. Az Egyezmény a figyelembe vehető vámáruk meghatározása mellett a szerződő államoknak lehetőséget ad arra, hogy a visszaélések elkerülése érdekében különös szabályokat állapíthatnak meg. Az EU tagországok gyakorlatában is ismert ilyen célú korlátozó szabályozás.

A törvény a vámmentességet visszaállítja a 2000. július 1-je előtti állapotra, azonban - a feketegazdaság szempontjait figyelembe véve - szigorítja a vámellenőrzés feltételeit oly módon, hogy a vámmentesség igénybevételét csak napi egy alkalommal teszi lehetővé.

-----STARTING---POINT---RESZLETES---

-----STARTING---POINT---VEGE---