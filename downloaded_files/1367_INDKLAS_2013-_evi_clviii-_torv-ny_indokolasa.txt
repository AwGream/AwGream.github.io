2013. évi CLVIII. törvény indokolása

egyes törvényeknek a szociális és gyermekvédelmi ellátások országos nyilvántartásával összefüggő módosításáról

-----STARTING---POINT---ALTALANOS--- 

A szociális törvény, illetve a gyermekvédelmi törvény által szabályozott ellátások megállapítására több hatóság jogosult. Az ellátásokkal kapcsolatos adatok különböző nyilvántartásokban szerepelnek. Annak érdekében, hogy nyomon követhető legyen az egy személy, illetve háztartás által igénybe vett ellátások összege, szükséges a szociális és gyermekvédelmi ellátások egységes nyilvántartásának létrehozása.

A törvény célja a szociális igazgatásról és szociális ellátásokról szóló 1993. évi III. törvény (a továbbiakban: Szt.), valamint a gyermekek védelméről és a gyámügyi igazgatásról szóló 1997. évi XXXI. törvény (a továbbiakban: Gyvt.) módosításával a szociális és gyermekvédelmi pénzbeli és természetbeni ellátások egységes nyilvántartásának létrehozását megalapozó törvényi rendelkezések megalkotása.

-----STARTING---POINT---RESZLETES---

Az 1. §-hoz

Módosítja az Szt. hatályát szabályozó rendelkezéseket annak érdekében, hogy a törvény hatálya az országos nyilvántartás vezetésével összefüggésben kiterjedhessen a rendszeres gyermekvédelmi kedvezményre is.

A 2. §-hoz

Módosítja az Szt. 18. §-át és 18/A. §-át, ezzel biztosítva, hogy a jegyző, valamint a járási hivatal által a feladat- és hatáskörükbe tartozó ellátások tekintetében vezetett nyilvántartások adatkörei összhangban legyenek a kialakítandó egységes nyilvántartás adatköreivel.

Az elsőfokú hatóságok által nyilvántartott adatok köre az Szt. szerinti ellátások vonatkozásában kiegészítésre kerül a háztartás tagjai azonosításához szükséges, és eddig nem gyűjtött adatokkal (Társadalombiztosítási Azonosító Jel). Erre azért van szükség, hogy a háztartás tagjai beazonosíthatók, és az egyes háztartás-tagok által igénybe vett ellátások összekapcsolhatók legyenek.

A 3. §-hoz

Az Szt. új 18/B. §-ában meghatározza az új nyilvántartás célját, rögzíti, hogy az mely Szt. és Gyvt. szerinti ellátásokra terjed ki, valamint meghatározza a nyilvántartásban szereplő adatok körét.

Meghatározza, hogy mely hatóság felelős a nyilvántartásba történő adatrögzítésért, szabályozza továbbá az adatrögzítés folyamatát.

Azon ellátások vonatkozásában, amelyeket az országos nyilvántartás tartalmaz, az elsőfokú hatóságok kizárólag az országos nyilvántartásba való bejegyzéssel is teljesíthetik nyilvántartás-vezetési kötelezettségüket.

A 4. §-hoz

Meghatározza, hogy a szociális és gyermekvédelmi ellátásokról vezetett nyilvántartásokból mely szerveknek mely adatok továbbíthatóak.

A törvény rögzíti továbbá, hogy a nyilvántartások mely adatkörök tekintetében minősülnek közhitelesnek.

Az 5. §-hoz

Az Szt. adatkezelésre vonatkozó rendelkezéseinek hatályát kiterjeszti az újonnan beiktatandó 18/B. §-ra.

A Gyvt.-re történő utalással meghatározza, hogy a rendszeres gyermekvédelmi kedvezményre való jogosultság kapcsán nyilvántartott adatokat a nyilvántartásban szereplő személyeken kívül mely személyek ismerhetik meg, illetve, hogy ezen adatok mely időponttól törölhetőek a nyilvántartásból.

A 6. §-hoz

A Kormány részére szóló felhatalmazást tartalmaz az országos nyilvántartás vezetésének, az adatrögzítésnek és az adattörlésnek a részletszabályait tartalmazó rendelet megalkotására, valamint a nyilvántartást működtető szerv kijelölésére.

A 7. §-hoz

Az országos nyilvántartás kialakításával kapcsolatban szükségessé vált átmeneti rendelkezéseket tartalmazza.

A 8. §-hoz

Új bekezdéssel - (3a) - egészíti ki a Gyvt. 137. §-át, amelyben rögzítésre kerül az országos nyilvántartás vezetésének ténye, továbbá megnevezésre kerül a rögzítendő gyermekvédelmi ellátás és a nyilvántartásba vezetendő adatok köre.

A 9. §-hoz

Módosítja a Gyvt. 138. § (1) bekezdését, ezzel biztosítva, hogy a gyámhatóság által a hatáskörébe tartozó ellátások tekintetében vezetett nyilvántartás adatkörei összhangban legyenek a kialakítandó egységes nyilvántartás adatköreivel.

Új bekezdésekkel - (1b) és (1c) - egészíti ki a Gyvt. 138. §-át, ezzel szabályozva a kialakítandó országos nyilvántartásba való adatrögzítés rendjét.

A 10. §-hoz

Az országos nyilvántartás kialakításával kapcsolatban szükségessé vált átmeneti rendelkezéseket tartalmazza a Gyvt.-ben szabályozott ellátás tekintetében.

A 11. §-hoz

A Kormány részére szóló felhatalmazást tartalmaz az országos nyilvántartás vezetésének, az adatrögzítésnek és az adattörlésnek a részletszabályait tartalmazó rendelet megalkotására, valamint a nyilvántartást működtető szerv kijelölésére.

A 12-13. §-hoz

A Foglalkoztatási és Közfoglalkoztatási Adatbázisra vonatkozó szabályozással való összhang biztosítása érdekében szükséges a foglalkoztatás elősegítéséről és a munkanélküliek ellátásáról szóló 1991. évi IV. törvény módosítása.

A 14-15. §-hoz

Az egyes rendészeti tárgyú törvények módosításáról szóló 2013. évi XCIII. törvény eltérő szövegezéssel történő hatályba léptetése azért szükséges, mert jelen törvénymódosítás korábbi időpontban lép hatályba. A módosítások a jegyző, valamint a járási hivatal által vezetett nyilvántartás tartalmát egészítik ki a jogosult oltalmazott, illetve hontalan jogállásával kapcsolatos adattal.

-----STARTING---POINT---VEGE---

A 16. §-hoz

A hatályba léptető rendelkezéseket tartalmazza.