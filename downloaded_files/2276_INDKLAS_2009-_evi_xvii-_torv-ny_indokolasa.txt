2009. évi XVII. törvény indokolása

a Magyar Köztársaság 2008. évi költségvetéséről szóló 2007. évi CLXIX. törvény módosításáról

Általános indokolás

A 2008. évi költségvetési törvényt módosító törvény célja, hogy a pénzügyi közvetítőrendszer stabilitásának erősítéséről szóló törvénybeli, Magyar Állam tőkeemeléséről szóló döntés határidejének kiterjesztésével összhangban, az IMF döntése értelmében, a kifizetésre nyitva álló határidőt is kiterjessze. Mindezt annak érdekében, hogy a hazai vállalkozói szektor forrásellátottságában meghatározó szerepet játszó hitelintézeti szektor stabilitására rendelkezésre álló nemzetközi források a lehető legnagyobb arányban felhasználásra kerülhessenek

Részletes indokolás

Az 1. §-hoz

A pénzügyi közvetítőrendszer stabilitásának erősítéséről szóló törvény feltételrendszerének megfelelően, a kiterjesztett, 2009. december 31-ig nyitva álló határidőig, az Állam összességében 300 milliárd forintot fordíthat hitelintézetben történő tőkeemelésre.

A 2. §-hoz

E rendelkezés a törvény hatálybaléptetését valósítja meg.