2005. évi XCVII. törvény indokolása

az általános forgalmi adóról szóló 1992. évi LXXIV. törvény módosításáról

-----STARTING---POINT---ALTALANOS--- 

A 25%-os áfa kulcs nemzetközi viszonylatban is magasnak számít, így indokolt annak 20%-ra történő mérséklése. Az adócsökkentésnek az üzemanyagok esetében történő előrehozatalával mérsékelhetők a világpiaci áralakulást lekövető magas hazai üzemanyagárak kedvezőtlen hatásai, ezért a törvény szerint a motorbenzin és a gázolaj áfa kulcsának 5%-pontos mérséklése már 2005. október 1-jétől alkalmazandó. Ennek eredményeként az üzemanyagok jelenlegi árszintje 10-11 Ft/literrel csökkenhet.

-----STARTING---POINT---RESZLETES---

Az 1. §-hoz

A törvény a normál áfa kulcs mértékét 20%-ban rögzíti. E változás a lakosságot kedvezően érinti, ugyanis a fogyasztás felét kitevő termékek és szolgáltatások fogyasztói árát az áfa csökkentése 4 százalékkal mérsékli. Az áfa-csökkentés ugyanakkor nem érezteti majd hatását a jövedéki és a regisztrációs adó köteles termékkör (cigaretta, alkohol, gépkocsi) esetében, e termékeknél ugyanis az áfa mérséklését a jövedéki, illetve a regisztrációs adó emelése ellentételezi.

A 2. §-hoz

A normál áfa kulcs 25 százalékról 20 százalékra csökkentése indokolttá teszi azon százalékérték megváltoztatását is, amely az áfát is tartalmazó bruttó árból az áthárított adó összegének meghatározásához szükséges. A törvény a „felülről számított” adómértéket 16,67%-ban határozza meg.

-----STARTING---POINT---VEGE---

A 3. §-hoz

A módosítás 2005. október 1-jén lépett hatályba. A 20%-os áfa kulcs az üzemanyagok esetén ezen időponttól, egyéb termékek és szolgáltatások esetén 2006. január 1-jétől alkalmazandó.

A 4. §-hoz

A törvény rendezi a kulcsváltozással összefüggésben az időszakonkénti elszámoláshoz kötődő, illetve a folyamatos értékesítések esetén a csökkentett kulcs alkalmazhatóságának hatályát.