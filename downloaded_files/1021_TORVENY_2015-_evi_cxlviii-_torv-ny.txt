2015. évi CXLVIII. törvény

Magyarország minisztériumainak felsorolásáról szóló 2014. évi XX. törvény és a központi államigazgatási szervekről, valamint a Kormány tagjai és az államtitkárok jogállásáról szóló 2010. évi XLIII. törvény módosításáról

1. Magyarország minisztériumainak felsorolásáról szóló 2014. évi XX. törvény módosítása

-----STARTING---POINT---ELEJE---

1. § Magyarország minisztériumainak felsorolásáról szóló 2014. évi XX. törvény 1. § (1) bekezdése helyébe a következő rendelkezés lép:

„(1) Magyarország minisztériumai

a) a Miniszterelnökség, mint elsősorban az állam tevékenységének kormányzati, valamint a Kormány társadalompolitikai tevékenységének összehangolását ellátó minisztérium,

b) a Miniszterelnöki Kabinetiroda, mint elsősorban általános politikai koordinációt ellátó minisztérium,

c) a szakpolitikai feladatokat ellátó minisztériumok.”

2. A központi államigazgatási szervekről, valamint a Kormány tagjai és az államtitkárok jogállásáról szóló 2010. évi XLIII. törvény módosítása

2. § A központi államigazgatási szervekről, valamint a Kormány tagjai és az államtitkárok jogállásáról szóló 2010. évi XLIII. törvény 34. §-a a következő (1a) bekezdéssel egészül ki:

„(1a) Az általános politikai koordinációt ellátó Miniszterelnöki Kabinetirodát a miniszterelnök kabinetfőnöke mint miniszter vezeti.”

3. § A központi államigazgatási szervekről, valamint a Kormány tagjai és az államtitkárok jogállásáról szóló 2010. évi XLIII. törvény 63. § (1a) bekezdése helyébe a következő rendelkezés lép:

„(1a) A miniszterelnök munkáját az általános politikai koordinációért felelős miniszter által vezetett minisztériumban működő Miniszterelnöki Programiroda segíti.”

4. § A központi államigazgatási szervekről, valamint a Kormány tagjai és az államtitkárok jogállásáról szóló 2010. évi XLIII. törvény 65. § (1) bekezdése helyébe a következő rendelkezés lép:

„(1) A Miniszterelnöki Programirodát államtitkár vezeti, akinek a tevékenységét a miniszterelnök közvetlenül irányítja. A Miniszterelnöki Programiroda e törvény keretei között - a Miniszterelnöki Kabinetiroda szervezeti és működési szabályzatában meghatározottak szerint - főosztályokra és osztályokra tagozódik.”

-----STARTING---POINT---VEGE---

3. Záró rendelkezések

5. § Ez a törvény a kihirdetését követő napon lép hatályba.