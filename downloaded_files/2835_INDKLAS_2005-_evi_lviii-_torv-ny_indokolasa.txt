2005. évi LVIII. törvény indokolása

a polgárok személyi adatainak és lakcímének nyilvántartásáról szóló 1992. évi LXVI. törvény módosításáról

-----STARTING---POINT---ALTALANOS--- 

A határon túl élő magyarok honosításának, illetőleg Magyarország területén való letelepedésének engedélyezésével összefüggő eljárások méltányosabbá tételére és gyorsítására irányuló jogi szabályozás akkor felelhet meg céljának, ha az állampolgársági és idegenrendészeti ügyintézés egyszerűsítésén túlmenően biztosítja az érintettek beilleszkedéséhez, jogaik gyakorlásához és kötelezettségeik teljesítéséhez elengedhetetlenül szükséges személyazonosító és egyéb okmányokat.

A Magyarországon élő magyar állampolgárok és a letelepedett külföldiek személyi- és lakcímadatainak nyilvántartásával, adataik szolgáltatására, személyazonosító igazolvánnyal és egyéb személyazonosítás célját is szolgáló okmánnyal történő ellátására irányadó alapvető szabályokról a polgárok személyi adatainak és lakcímének nyilvántartásáról szóló 1992. évi LXVI. törvény (a továbbiakban: Nytv.) rendelkezik.

A honosított és a letelepedett személyek adatainak nyilvántartásba vételével nyilvántartott adataik módosításával, személyazonosító és egyéb okmányaik kiadásával összefüggő eljárások gyorsítása az Nytv. módosítását igényli.

-----STARTING---POINT---RESZLETES---

Az 1. §-hoz

A hatályos törvény 7/B. §-ában a körzetközponti feladatokat ellátó települési önkormányzat jegyzőjének (a továbbiakban: jegyző) hatáskörét állapítja meg, a személyi- és lakcímadatok nyilvántartáson való átvezetésére. A honosítással, visszahonosítással (a továbbiakban: honosítással) magyar állampolgárságot szerző, továbbá a letelepedett polgárok nyilvántartásával és okmányokkal történő ellátásával kapcsolatos eljárások és döntések egyszerűsítése, illetőleg gyorsítása az érintett ügyfajták centralizált - a személyiadat- és lakcímnyilvántartás országos illetékességgel működő Központi Hivatalánál (a továbbiakban: Központi Hivatal) történő - intézését igényli. Ennek érdekében a törvény az említett ügyfajtákat elvonja a jegyző hatásköréből.

A 2. §-hoz

A törvény a Központi Hivatal első fokú hatáskörét állapítja meg a honosítással, magyar állampolgárságot megszerző polgár állampolgársági- és névadatváltozásának, (a továbbiakban: adatváltozásának), illetőleg a letelepedett polgár személyi- és lakcímadatainak a polgárok személyi adatainak és lakcímének nyilvántartásába történő felvételére.

A 3. §-hoz

A honosítással magyar állampolgárságot szerző polgár adatváltozásának a nyilvántartáson való átvezetéséhez szükséges, hogy a változásokról a Belügyminisztérium állampolgársági ügyekben eljáró szerve közvetlenül adjon értesítést a személyiadat- és lakcímnyilvántartásnak.

-----STARTING---POINT---VEGE---