1998. évi LVI. törvény indokolása

a hadigondozásról szóló 1994. évi XLV. törvény módosításáról

-----STARTING---POINT---ALTALANOS--- 

Az Alkotmánybíróság 2/1998. (II. 4.) AB határozata írta elő a törvény módosítását.

-----STARTING---POINT---RESZLETES---

Az 1. §-hoz

A törvény az 1994. évi XLV. törvény (a továbbiakban: Hdt.) 10. § (1) bekezdésében rögzített jogosulti kört kibővíti az Alkotmánybíróság határozatára tekintettel, és az egyösszegű térítés folyósítását rendeli el a volt hadigyámoltak és a volt hadigondozott családtagok részére is.

A hadirokkantak egyösszegű térítése kifizetésének szabálya megváltozott az 1997. évi XIX. törvény hatálybalépését követően (1997. április 12.). Míg a módosítást megelőzően az 1949. január 1-je előtt meghatározott hadi eredetű fogyatkozásra tekintettel kellett megállapítani az egyösszegű térítés összegét, ma a hatályos törvény szerint a hadi eredetű fogyatkozás jelenlegi százalékos mértéke az irányadó. A hadirokkantak jelentős része a korábbi szabályozás alapján megkapta az egyösszegű térítést. Most - mivel állapotuk változására tekintettel magasabb járadékosztályba vannak sorolva - kérik a már kifizetett és a jelenlegi járadékosztály szerint megállapítható egyösszegű térítés különbözetét. Ez a kérés nem teljesíthető, mert az 1997. évi XIX. törvénynek nincs visszamenőleges hatálya.

A negyedik bekezdés a volt hadiárva, a volt hadigyámolt és a volt hadigondozott családtag fogalommeghatározását rögzíti.

A 2. §-hoz

A törvény visszamenőleges hatállyal 1995. január 1-jétől esedékessé teszi a volt hadiárvák egyösszegű térítésének folyósítását.

-----STARTING---POINT---VEGE---

A 3. §-hoz

A hatálybalépés az Alkotmánybíróság döntésének megfelelően 1999. január 1-jén történik.