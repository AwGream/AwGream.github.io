1994. évi LXXV. törvény indokolása

az állampolgári jogok országgyűlési biztosáról szóló 1993. évi LIX. törvény, a személyes adatok védelméről és a közérdekű adatok nyilvánosságáról szóló 1992. évi LXIII. törvény módosításáról, valamint a nemzeti és etnikai kisebbségek jogairól szóló 1993. évi LXXVII. törvény módosításáról és egyes rendelkezéseinek hatályba léptetéséről

INDOKOLÁS

-----STARTING---POINT---ALTALANOS--- 
-----STARTING---POINT---RESZLETES---

Célszerűségi és költségvetéskímélő szempontok alapján indokolt, hogy az állampolgári jogok országgyűlési biztosa, illetve a külön biztosok ügyviteli és előkészítő teendőit egy egységes hivatal lássa el, annak egyidejű biztosításával, hogy az ún. külön biztosok teljes önállóságot élvezzenek munkatársaik kiválasztása tekintetében (1. § (1)-(2) bek.).

A nemzeti és etnikai kisebbségek jogairól szóló 1993. évi LXXVII. törvény 20. §-a (2) bekezdésének megfelelő módosításával intézményesített formában jelenik meg az országos kisebbségi önkormányzatok (nyilvántartásba vett országos érdekképviseleti szervek) előzetes véleményezési joga a nemzeti és etnikai kisebbségi jogok országgyűlési biztosának személyére vonatkozóan (2. §).

-----STARTING---POINT---VEGE---

A Javaslat 3. §-a egyrészt a javasolt módosításokkal ellentétes jogszabályhelyeket helyezi hatályon kívül, másrészt tartalmazza az országgyűlési biztosok választásának időpontjára vonatkozó idejét múlt rendelkezések hatályon kívül helyezését. Rendelkezik továbbá a nemzeti és etnikai kisebbségi jogok országgyűlési biztosát szabályozó törvényhely hatályba léptetéséről.