2020. évi LXXXIII. törvény végső előterjesztői indokolása

az atomenergiáról szóló 1996. évi CXVI. törvény és az uniós vámjog végrehajtásáról szóló 2017. évi CLII. törvény módosításáról

-----STARTING---POINT---ALTALANOS--- 

Ezen indokolás a jogalkotásról szóló 2010. évi CXXX. törvény 18. § (3) bekezdése, valamint a Magyar Közlöny kiadásáról, valamint a jogszabály kihirdetése során történő és a közjogi szervezetszabályozó eszköz közzététele során történő megjelöléséről szóló 5/2019. (III. 13.) IM rendelet 20. §-a alapján a Magyar Közlöny mellékleteként megjelenő Indokolások Tárában közzétételre kerül.

Az atomenergiáról szóló 1996. évi CXVI. törvény (a továbbiakban: Atv.) módosítása egy fogalom pontosítása, továbbá más törvényekkel való összhang megteremtése érdekében szükséges.

-----STARTING---POINT---RESZLETES---

Az 1., 4. §-hoz

A vámtitkok átadásának és kezelésének az Országos Atomenergia Hivatal, mint atomenergia-felügyeleti szerv részére történő átadásának biztosítása érdekében szükséges az Atv. és az uniós vámjog végrehajtásáról szóló 2017. évi CLII. törvény kiegészítése.

A 2. §-hoz

A módosítás a szakhatósági kijelölést pontosítja. A rendelkezés megteremti annak a lehetőségét, hogy Belügyminisztérium Országos Katasztrófavédelmi Főigazgatóság tűzvédelmi szakhatóságként is eljárjon nukleáris létesítmény építése (bontása) és használatbavétele esetén, ha annak tűzvédelmi vonzata van.

A 3. §-hoz

Az Atv. 2. § 40. pontja szerinti átmeneti tárolás fogalma a végleges elhelyezés fogalomtól való egyértelmű elhatárolás érdekében úgy egészül ki, hogy az átmeneti tárolóban tárolt kiégett fűtőelemet és radioaktív hulladékot a későbbi végleges elhelyezés céljából egy végleges elhelyezést szolgáló létesítményben kell elhelyezni.

-----STARTING---POINT---VEGE---

Az 5. §-hoz

Hatályba léptető rendelkezést tartalmaz.

A 6. §-hoz

Jogharmonizációs záradék.

A 7. §-hoz

Az Európai Atomenergia-közösség létrehozásáról szóló szerződés 33. cikke szerinti előzetes bejelentés megtörténtéről rendelkezik.