2016. évi CVII. törvény indokolása

a Nemzeti Földalapról szóló 2010. évi LXXXVII. törvény módosításáról

-----STARTING---POINT---ALTALANOS--- 

Az Országgyűlés lezárja a „Földet a gazdáknak!” Programot, melyet azért indított, hogy a föld azé legyen, aki megműveli, vagyis a helyben lakó magyar gazdáké. A Program annak a célnak az elérését is szolgálta, hogy a családi kis- és középbirtokok aránya jelentősen növekedjen a nagybirtokokkal szemben. A Program szigorú feltételeinek köszönhetően azt is biztosítja, hogy a magyar föld magyar kézben maradjon annak ellenére is, hogy 2014 májusában lejárt a külföldiek földvásárlási moratóriuma.

A Program keretében közel 290.000 hektár meghirdetett földterület mintegy 70%-a talált gazdára, 195.000 hektárt értékesített az állam, mintegy 30 ezer földműves szerezhetett földtulajdont. A Program lezárásra kerül a „Földet a gazdáknak!” Programról szóló törvénnyel.

Ezzel összefüggésben a módosítás meghatározza a „Földet a gazdáknak!” Program nyomán keletkező állami bevételek felhasználásának célját is.

-----STARTING---POINT---RESZLETES---

Az 1. §-hoz

A Nemzeti Földalapról szóló 2010. évi LXXXVII. törvény 28. §-ának pontosításával szükséges egyértelművé tenni, hogy a Nemzeti Földalapba tartozó földek hasznosításából származó bevételeket, így a „Földet a gazdáknak!” Programból származó bevételeket milyen célokra lehet felhasználni.

A 2. §-hoz

Bizonyos kivételekkel (jogszabályon alapuló, továbbá az ingatlanra közérdekből jogszabályban feljogosított szervek javára alapított használati jog, vezetékjog vagy ugyanezen okokból alapított szolgalom, továbbá a helyi önkormányzat javára alapított vezetékjog) a törvényjavaslat megtiltja a Nemzeti Földalapba tartozó földrészlet megterhelését, biztosítékul adását és azon - 100%-ban állami tulajdonban álló gazdálkodó szervezet javára történő kivétellel - osztott tulajdonjog létesítését is. A folyamatban lévő eljárásokra a jogbiztonság garantálása érdekében nem vonatkozik a tiltó rendelkezés.

-----STARTING---POINT---VEGE---

A 3. §-hoz

Hatályba léptető rendelkezés.