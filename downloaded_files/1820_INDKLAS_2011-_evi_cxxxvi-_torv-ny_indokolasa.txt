2011. évi CXXXVI. törvény indokolása

„Civitas Invicta” Szigetvár, a leghősiesebb városról

-----STARTING---POINT---ALTALANOS--- 

Szigetvár hős védői és a település polgári lakosságának harcosai olyan korban védték várukat, melyben az előrenyomuló idegen hadak rendszeres támadásai fokozott veszélyt jelentettek hazánk megmaradására, nemzetünk létére, valamint az összeurópai kereszténységre, a kontinens évezredek alatt kialakult hagyományrendszerére és kultúrkörére. Az 1566-os ostrom idején mártírhalált halt hősök helytállásának és véráldozatának, a katonai túlerővel szemben tanúsított bátor kiállásának köszönhetően hazánk és Európa fennmaradhatott a történelem zivataros századaiban, példát mutatva az eljövendő korok társadalmainak hazaszeretetből, hősiességből. Zrínyi Miklós és vitézei hős, önfeláldozó kirohanásának híre bejárta egész Európát, bizonyságot téve a magyarság vitézi ellenállásáról, a betolakodó hadak elleni hősi védelem történelmi jelentőségéről, nagyságáról.

-----STARTING---POINT---RESZLETES---

Az 1-2. §-hoz

E nagyszerű harci tett indokolja Szigetvár város leghősiesebb városként történő elismerését, mellyel az Országgyűlés méltó emléket állít az óriási túlerővel szemben folytatott harcokban elhunyt hős katonáknak, valamint a polgári lakosság csatákban mártírhalált halt tagjainak. Így Szigetvárnak a „Leghősiesebb Város” („Civitas Invicta”) címet adományozza.

-----STARTING---POINT---VEGE---

A 3. §-hoz

A törvény a kihirdetését követő 8. napon lép hatályba.