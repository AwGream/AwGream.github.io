2006. évi LX. törvény indokolása

a házipénztár adóról

-----STARTING---POINT---ALTALANOS--- 

A házipénztár rendeltetése, hogy a vállalkozás mindennapi működéséhez szükséges készpénz-állományt biztosítsa. A működéshez szükséges készpénz-igény minden vállalkozás esetében eltérő: egy mindennapi beszerzésre építő kiskereskedőnek arányaiban lényegesen több készpénzre van szüksége, mint egy olyan vállalkozásnak, amely fizetési kötelezettségeit elsősorban átutalással teljesíti. Éppen ezért általánosságban nem fogalmazható meg olyan értékhatár, amely felett már rendeltetésellenes a házipénztár használata.

A vállalkozások saját átlagos napi készpénzforgalmát jelentősen és hosszú időn keresztül meghaladó nagyságú házipénztár léte már nem a működéshez szükséges készpénz-állomány elhelyezésének, sokkal inkább a vállalkozás vagyonának, sőt a legtöbb esetben személyes célra felhasznált jövedelemnek tekinthető.

E törvény az elismert pénzkészlet - az elszámolt éves bevétel 0,8 százaléka, de legalább 300 000 Ft - alatti házipénztárt a vállalkozás mindennapi működéséhez szükséges készpénzállománynak tekinti, amelyet nem is adóztat, azonban az e határt meghaladó házipénztárt vagyonnak minősíti, amelyhez az Alkotmány 70/I. §-a alapján közteherviselési kötelezettséggel társít.

-----STARTING---POINT---RESZLETES---

Az 1. §-hoz

A törvény szerint a házipénztár adó fizetésére a társas vállalkozás kötelezett. Nem vonatkozik az adókötelezettség a törvény 3. §-ában meghatározott fogalmi meghatározás szerint a Munkavállalói Résztulajdonosi Program szervezetére, a közhasznú társaságra, a közhasznú, kiemelkedően közhasznú jogállással rendelkező nonprofit gazdasági társaságra, a vízitársulatra, az alapítványra, a közalapítványra, a társadalmi szervezetre, a köztestületre, az egyházra (ideértve e szervezetek alapszabályában, illetve alapító okiratában jogi személyiséggel felruházott szervezeti egységeket is), a lakásszövetkezetre, az iskolai szövetkezetre, a szociális szövetkezetre, az önkéntes kölcsönös biztosító pénztárra és a felsőoktatási intézményre.

Itt rendelkezik a törvény arról, hogy a bevétel az állami költségvetést illeti meg, valamint arról, hogy az eljárási kérdések tekintetében az adózás rendjéről szóló törvény alkalmazása az irányadó.

A 2-4. §-hoz

A vállalkozások saját átlagos napi készpénzforgalmát jelentősen és hosszú időn keresztül meghaladó nagyságú házipénztár léte már nem a működéshez szükséges készpénz-állomány elhelyezésének, sokkal inkább a vállalkozás vagyonának, sőt a legtöbb esetben személyes célra felhasznált jövedelemnek tekinthető.

Az éves átlagban a napi készpénz záróegyenleg elismert pénzkészlettel csökkentett összege a vállalkozás mindennapi működéséhez szükséges készpénz-állományának tekinthető, amely nem adózik. Az elismert pénzkészlet az adóévi elszámolt összes bevétel 0,8%-a, de legalább 300 000 Ft. Az e határt meghaladó méretű házipénztár után azonban a társas vállalkozásoknak 20% mértékű adót kell fizetniük 2007. január 1-jétől.

Nem vonatkozik az adókötelezettség a Munkavállalói Résztulajdonosi Program szervezetére, a közhasznú társaságra, a közhasznú, kiemelkedően közhasznú jogállással rendelkező nonprofit gazdasági társaságra, a vízitársulatra, az alapítványra, a közalapítványra, a társadalmi szervezetre, a köztestületre, az egyházra (ideértve e szervezetek alapszabályában, illetve alapító okiratában jogi személyiséggel felruházott szervezeti egységeket is), a lakásszövetkezetre, az iskolai szövetkezetre, a szociális szövetkezetre, az önkéntes kölcsönös biztosító pénztárra és a felsőoktatási intézményre.

Az adóalapot az adóévi könyvviteli nyilvántartás alapján kell megállapítani.

Az adót évente egyszer az adóévet követő 150 napon belül kell megállapítani és megfizetni és a társasági adóbevallásban kell bevallani.

-----STARTING---POINT---VEGE---