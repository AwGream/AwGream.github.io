2012. évi CXCV. törvény indokolása

a Nemzetközi Vasúti Árufuvarozásról szóló Megállapodás (SZMGSZ) és mellékletei 2012. évi módosításának kihirdetéséről

Általános indokolás

A törvény célja az SzMGSz 2012. évi módosításának kihirdetése. Hazánk a Nemzetközi Vasúti Árufuvarozásról szóló Megállapodásnak (SzMGSz) 2002. január 1-jétől részese.

A nemzetközi szerződésekkel kapcsolatos eljárásokról szóló 2005. évi L. törvény rendelkezése szerint az SzMGSz-t és annak éves módosítását és kiegészítését is törvényben kell kihirdetni. Ennek megfelelően az SzMGSz és Mellékletei módosításokkal és kiegészítésekkel egységes szerkezetű szövegét a 2011. évi XXXVII. törvény, míg a 2011. évi módosításokat és kiegészítéseket a 2012. évi CXXXI. törvény hirdette ki. Az egységes szerkezetben történő kihirdetéssel egyidejűleg hatályon kívül helyezésre kerültek a korábbi, az SzMGSz-t kihirdető, valamint az azt módosító, illetve kiegészítő kormányrendeletek.

Az SzMGSz és Mellékletei évente kerülnek módosításra. A 2012. évi módosítások az SzMGSz 8., 9., 13., és 15. cikkeit, valamint 4., 12.5, 12.6., 14., 19. és 22. mellékleteit érintik. A módosítások során az SzMGSz normaszövegében, valamint mellékleteiben is szövegcserés módosításokról születnek határozatok és nem egységes szerkezetű szöveg elfogadása történik.

Részletes indokolás

Az 1. §-hoz

A Nemzetközi Vasúti Árufuvarozásról szóló Megállapodás (SzMGSz) 2012. évi módosítása nemzetközi jogilag 2012. július 1-én hatályba lépett szövegének kihirdetésétről rendelkezik.

A 2. §-hoz

Az SzMGSz 8., 9., 13. és 15. cikkei, illetve 4., 12.5, 12.6., 14., 19. és 22. mellékletei 2012. évi módosításának hiteles orosz nyelvű szövegét és hivatalos magyar nyelvű fordítását tartalmazzák a törvény mellékletei.

A 3. §-hoz

Az első bekezdés a törvény hatálybalépéséről rendelkezik, a második bekezdés pedig a törvény végrehajtásáért felelős minisztert nevezi meg.