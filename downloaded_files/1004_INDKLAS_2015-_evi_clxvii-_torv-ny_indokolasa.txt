2015. évi CLXVII. törvény indokolása

a földgázellátásról szóló 2008. évi XL. törvény módosításáról

-----STARTING---POINT---ALTALANOS--- 

A földgázellátásról szóló 2008. évi XL. törvény módosításáról készült törvény (a továbbiakban: Get. módosítás) elsődleges célja egy olyan adatgyűjtő és adatfeldolgozó, továbbá elosztórendszeri elszámolási feladatok ellátásában közreműködő rendszer létrehozása, amely átláthatóvá és ellenőrizhetővé teszi az elosztói elszámolások rendjét.

A jelenlegi szabályozási modellben alkalmazott földgáz-elosztórendszeri elszámolási rendszer nem nyújt megfelelő garanciát a diszkriminációmentes, átlátható piaci működés biztosításához. A jelenlegi földgáz-elosztórendszeri elszámolások során az ún. profil alapú elszámolási eljárás eredményeként becsléssel megállapított fogyasztás és a mérőleolvasás után meghatározott tény fogyasztás különbségének rendszerhasználók közötti pénzügyi rendezése nem valósul meg, amely jelentős érdeksérelemét okoz az érintett piaci szereplőknek, és hatékony gátja a piaci verseny kialakulásának a kis- és közepes vállalatok földgázellátásának piacán.

A Get. módosítás célja, hogy a földgáz-elosztórendszeri elszámolások alapját képező mennyiségi felosztást egy független, piaci érdekektől mentes központi adatgyűjtő- és feldolgozó rendszert működtető engedélyes végezze, ezáltal biztosítva a diszkriminációmentes, transzparens és reprodukálható elszámolást, valamint a profil alapú elszámolási rendszer működésből fakadó ún. korrekciós elszámolási eljárás lefolytatását.

Jelenleg a Magyar Energetikai és Közmű-szabályozási Hivatal (a továbbiakban: MEKH) az elosztók működéshez szükséges indokolt költségek szintjét elsősorban az érintett társaságok adataira, a szakértők értékelésére és korlátozott mértékben nemzetközi (benchmark) adatokra támaszkodva határozza meg. A központi adatgyűjtő- és feldolgozó rendszer működtetésével a MEKH olyan további információkhoz juthat, amelynek révén a földgázelosztó társaságok működése átláthatóbbá, tevékenységük ellenőrzése hatékonyabbá válhat.

-----STARTING---POINT---RESZLETES---

Az 1. §-hoz

A Get. alkalmazási körében indokolt az földgáz rendszeri elszámolás külön nevesítése.

A 2. §-hoz

Az elszámolási mérés fogalmát pontosítja, továbbá bevezeti a központi adatgyűjtő és feldolgozó rendszer fogalmát.

A 3-6. és a 16-18. §-hoz

Ahhoz, hogy a központi adatgyűjtő- és feldolgozó rendszert működtető engedélyes a Get. módosításban meghatározott földgáz-elosztórendszeri elszámolásban közre tudjon működni, szükséges a központi adatgyűjtő- és feldolgozó rendszert működtető engedélyes és a szállítási rendszerüzemeltető, a földgázelosztó és a telephelyi szolgáltató közötti információcsere és együttműködés biztosítása.

A 7., a 15. és a 33. §-hoz

A központi adatgyűjtő- és feldolgozó rendszert működtető engedélyes feladatainak elvégzése érdekében szükséges a földgázellátásából kikapcsolt felhasználási helyek ismerete. Ennek biztosítása érdekében a központi adatgyűjtő- és feldolgozó rendszert működtető engedélyest indokolt tájékoztatni a felhasználók földgázellátásából történő kikapcsolásáról és visszakapcsolásáról, továbbá az együttműködő földgázrendszerben történő szüneteltetések és karbantartások időpontjáról és időtartamáról.

A 8., a 10., a 14., a 19-20. és a 27-28. §-hoz

A központi adatgyűjtő- és feldolgozó rendszert működtető engedélyes földgáz-elosztórendszeri elszámolással kapcsolatos feladatainak elvégzéshez szükséges adatszolgáltatásokat (felhasználási helyek azonosítói, fogyasztásmérő berendezés adatai, mérési adatok és lekötött kapacitás adatok, elszámolási adatok meghatározásához szükséges adatok), valamint a központi adatgyűjtő- és feldolgozó rendszert működtető engedélyes nyilvántartási, adatfeldolgozási és adatszolgáltatási kötelezettségeit határozza meg, figyelemmel az adatvédelmi előírásokra.

A 9., a 24-25. és a 29. §-hoz

A bevezetésre kerülő előírások határozzák meg a központi adatgyűjtő- és feldolgozó rendszert működtető engedélyes alapvető jogállását, valamint rögzítik a feladatai ellátásához szükséges műszaki, tárgyi, személyi feltételeket és a központi adatgyűjtő- és feldolgozó rendszer szabályzatának készítésével kapcsolatos feladatait. A hatékony működéshez biztosítani kell az engedélyes piaci érdekektől mentes függetlenségét és azt, hogy az elszámolási feladatok alaptevékenységnek minősüljenek, amelyeket az engedélyesnek saját szervezetén belül kell végeznie. A szabályozás tartalmazza továbbá a központi adatgyűjtő- és feldolgozó rendszert működtető engedélyes által kezelt adatokra vonatkozó adatvédelmi előírásokat.

A központi adatgyűjtő- és feldolgozó rendszer belső működésével, tevékenységének egyes elemeivel kapcsolatos szabályokat a központi adatgyűjtő- és feldolgozó rendszer szabályzata tartalmazza, amelyet a MEKH hagy jóvá.

A 11-13. §-hoz

A központi adatgyűjtő- és feldolgozó rendszert működtető engedélyes tevékenységére figyelemmel (elszámolási adatok meghatározása) szükséges az engedélyes nevesítése a kereskedőváltással kapcsolatos előírások között.

A 21-23. §-hoz

A központi adatgyűjtő- és feldolgozó rendszert működtető engedélyes működéséhez szükséges, valamint az általa biztosított egyedi adatszolgáltatásához kapcsolódó bevételek meghatározásához szükséges törvényi szabályokat tartalmazza. A díjakat a MEKH elnöke állapítja meg, figyelemmel az indokolt költségekre.

A működtetéshez szükséges üzemeltetési költségek fedezetéül szolgáló földgáz elszámolási díj bevezetésével egyidejűleg, megfelelően csökkenteni szükséges a földgázelosztói rendszerüzemeltetők által a rendszerhasználóktól beszedett rendszerhasználati díjelemeket, mert a földgázelosztói rendszerüzemeltetők által végzett egyes szolgáltatásokat a továbbiakban a központi adatgyűjtő- és feldolgozó rendszert működtető engedélyes végzi.

A 26. §-hoz

Az átadás-átvételi eljárás koncepcionális szabályainak egy bekezdésben történő szabályozása. Az átadás-átvétel folyamatának felhasználókat is érintő kiegyensúlyozott végrehajtását biztosítja. Ennek érdekében rendezi azt a helyzetet, amikor a fizető személye elválik a felhasználó személyétől. A nemzeti közműrendszer kiépítésével és országos szintűre történő kiterjesztésével az egyetemes földgázszolgáltatók visszaadták működési engedélyüket és a fogyasztók átvételére új, országos egyetemes szolgáltató került kijelölésre. A fogyasztók átvétele jelenleg folyamatban van a fogyasztók legkisebb zavarásának elve mellett. A fogyasztók jelentős része az egyetemes földgáz-szolgáltatási szerződésük ellenértékét a pénzintézetüknek adott csoportos beszedési megbízás útján teljesíteti. A hatályos jogi szabályozás nem tartalmaz előírást a csoportos beszedési megbízások jogutódlására, automatikus átvételére vonatkozóan. A csoportos beszedési megbízásokat a pénzforgalmi szolgáltatók a fizető által a kedvezményezett részére adott felhatalmazás alapján teljesítik. A kedvezményezett jogutódlása esetén pedig a pénzforgalmi szolgáltatók az új társaság beszedési kéréseit csak az ügyfelek által adott új felhatalmazás alapján teljesíthetik. Figyelemmel arra, hogy a földgáz egyetemes fogyasztók országos szintű átvétele több millió ügyfelet érint, ezért szükséges a jogszabályi alapot megteremteni a csoportos beszedési megbízások automatikus egyetemes szolgáltatói átvételére a fogyasztók legkisebb zavarása mellett. Az új rendelkezésnek köszönhetően az egyes fogyasztóknak nem szükséges új felhatalmazást adni pénzforgalmi szolgáltatójuknak, mert azokat az új egyetemes szolgáltató automatikusan átveszi a beszedői azonosító adatok módosítása mellett, amelyek nem érintik az egyes fogyasztókat. Az új rendelkezés egyszerre juttat érvényre fogyasztóbarát szempontokat és csökkenti a banki, pénzforgalmi adminisztrációt.

A 30-31. §-hoz

Felhatalmazó rendelkezések.

A 32. §-hoz

Átmeneti szabályokat tartalmazó rendelkezések.

-----STARTING---POINT---VEGE---

A 34. §-hoz

Hatályba léptető rendelkezés.

A 35-37. §-hoz

Módosító rendelkezések.