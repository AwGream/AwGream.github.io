2008. évi XXVIII. törvény indokolása

egyes egészségügyi tárgyú törvények módosításáról

-----STARTING---POINT---ALTALANOS--- 

1. Az egészségügyi hatósági és igazgatási tevékenységről szóló 1991. évi XI. törvény módosítása

Két felhatalmazó rendelkezés megteremtése szükséges a következő európai irányelvek átültetése érdekében:

- a munkavállalók fizikai tényezők (elektromágneses terek) hatásából keletkező kockázatoknak való expozíciójára vonatkozó egészségügyi és biztonsági minimumkövetelményekről szóló, 2004. április 29-i 2004/40/EK európai parlamenti és tanácsi irányelv és

- a munkavállalók fizikai tényezők hatásának való expozíciójára (mesterséges optikai sugárzás) vonatkozó egészségügyi és biztonsági minimumkövetelményekről szóló, 2006. április 5-i 2006/25/EK európai parlamenti és tanácsi irányelv.

A fenti irányelvek az EüM és az SZMM megállapodása alapján nem a munkavédelmi törvény végrehajtási rendeleteként, hanem a tágabb közegészségügyi vonatkozásokra tekintettel EüM-SZMM együttes rendeletként kerülhetnek átültetésre a hazai jogba.

2. A kötelező egészségbiztosítás ellátásairól szóló 1997. évi LXXXIII. törvény módosítása

A törvény egyes felhatalmazó rendelkezések pontosítását, illetve beiktatását tartalmazza.

3. Az egészségügyről szóló 1997. évi CLIV. törvény módosítása

A törvény a szakmai képesítések elismeréséről szóló, 2005. szeptember 7-i 2005/36/EK európai parlamenti és a tanácsi irányelv 56. cikke (2) bekezdésének és VII. melléklete d) pontjának való megfelelést szolgálva a külföldiek egészségügyi okleveleinek elismeréséhez szükséges egyes eljárási szabályokat állapít meg, figyelemmel a külföldi bizonyítványok és oklevelek elismeréséről szóló 2001. évi C. törvény rendelkezéseire is.

A törvény célja továbbá egységes egészségügyi ágazati humánerőforrás-monitoring rendszer kialakítása és annak működtetési feltételeinek biztosítása. Az ágazati humánerőforrás-monitoring rendszer létrehozása és működtetése elengedhetetlen ahhoz, hogy az egészségügyi ellátórendszer humánerőforrás minimumfeltételeit, és a hiányterületek erőforrás-szükségleteit az ágazat képes legyen meghatározni. A törvény a rendszer adatállománnyal való feltöltése érdekében az egészségügyi dolgozók (orvosok, fogorvosok, gyógyszerészek, gyógytornászok, szülésznők, ápolók stb.) egyes adatainak személyazonosításra alkalmatlan módon történő kezelésére irányuló felhatalmazást tartalmaz.

4. A kémiai biztonságról szóló 2000. évi XXV. törvény módosítása

A kémiai biztonságról szóló 2000. évi XXV. törvény jogharmonizációs módosítását tartalmazza a törvény a következőkre tekintettel:

- a vegyi anyagok regisztrálásáról, értékeléséről, engedélyezéséről és korlátozásáról (REACH), az Európai Vegyianyag-ügynökség létrehozásáról, az 1999/45/EK irányelv módosításáról, valamint a 793/93/EGK tanácsi rendelet, az 1488/94/EK bizottsági rendelet, a 76/769/EGK tanácsi irányelv, a 91/155/EGK, a 93/67/EGK, a 93/105/EK és a 2000/21/EK bizottsági irányelv hatályon kívül helyezéséről szóló 1907/2006/EK rendelet végrehajtásához szükséges rendelkezések megállapítása,

- a 2006/121/EK irányelv törvényi szabályozást igénylő szabályainak átültetése,

- tagállamoknak a veszélyes készítmények osztályozására, csomagolására és címkézésére vonatkozó törvényi, rendeleti és közigazgatási rendelkezéseinek közelítéséről szóló európai parlament és tanács 1999. május 31-i 1999/45/EK irányelv átültetésével kapcsolatban felmerült pontosítások elvégzése.

5. Az emberi alkalmazásra kerülő gyógyszerekről és egyéb, a gyógyszerpiacot szabályozó törvények módosításáról szóló 2005. évi XCV. törvény (a továbbiakban: Gytv.) módosítása

Tekintettel arra, hogy a gyermekgyógyszer rendelet, valamint a fejlett terápiás gyógyszerkészítményekről szóló EK rendelet közvetlenül hatályos, a hazai szabályozás és a közösségi szabályozás közötti összhang megteremtése érdekében szükséges a vonatkozó hazai jogszabályokban a gyermekgyógyszer rendeletre és a fejlett terápiás gyógyszerkészítményekről szóló EK rendeletre történő utaló szabály beépítése, valamint a Gytv. jogharmonizációs záradékának kiegészítése.

A Gytv. módosítása tartalmazza továbbá az indikáción túli gyógyszerrendelésre vonatkozó alapvető szabályokat. Ennek keretében olyan módosítást, amely előírja, hogy mely esetekben van lehetőség a gyógyszer indikáción túli rendelésére, előírja továbbá, hogy indikáción túli gyógyszer alkalmazását a kezelőorvos köteles kérelmezni az Országos Gyógyszerészeti Intézettől.

6. Az egészségbiztosítás hatósági felügyeletéről szóló 2006. évi CXVI. törvény módosítása

A törvény célja, hogy egyrészről a panaszügyek bonyolultsága, és erre tekintettel a szükséges szakvélemények elkészítésének időigényességére tekintettel lehetővé tegye az eljárás felfüggesztését a szakvélemény megérkezésének időpontjáig. A panaszosok jogérvényesítési törekvéseit tiszteletben tartva továbbá a kérelem elutasításának esetére is úgy rendelkezik a törvény, hogy a szakértői díjat és a szakértő költségét az Egészségbiztosítási felügyelet viseli.

A törvény lehetővé teszi továbbá, hogy a Felügyelet az ügydöntő határozat meghozataláig terjedő időtartamra is alkalmazhasson intézkedést az egészségügyi szolgáltatókkal szemben az azonnali intézkedést igénylő esetekben a további joghátrányok elkerülése és a biztosított egészségi állapotának mielőbbi javítása érdekében.

-----STARTING---POINT---RESZLETES---

Az egészségügyi hatósági és igazgatási tevékenységről szóló 1991. évi XI. törvény módosítása

Az 1. §-hoz

Két felhatalmazó rendelkezés megteremtése szükséges a következő európai irányelvek átültetése érdekében:

- a munkavállalók fizikai tényezők (elektromágneses terek) hatásából keletkező kockázatoknak való expozíciójára vonatkozó egészségügyi és biztonsági minimumkövetelményekről szóló, 2004. április 29-i 2004/40/EK európai parlamenti és tanácsi irányelv és

- a munkavállalók fizikai tényezők hatásának való expozíciójára (mesterséges optikai sugárzás) vonatkozó egészségügyi és biztonsági minimumkövetelményekről szóló, 2006. április 5-i 2006/25/EK európai parlamenti és tanácsi irányelv.

A fenti irányelvek az EüM és az SZMM megállapodása alapján nem a munkavédelmi törvény végrehajtási rendeleteként, hanem a tágabb közegészségügyi vonatkozásokra tekintettel EüM-SZMM együttes rendeletként kerülhetnek átültetésre a hazai jogba.

A kötelező egészségbiztosítás ellátásairól szóló 1997. évi LXXXIII. törvény módosítása

A 2. §-hoz

Az Ebtv. 83. §-a (2) bekezdése j) pontjának kiegészítése szükséges a Magyar Honvédség állományába tartozó személyekkel, mivel ők nem szolgálati viszonyban állnak. A hatályos 83. § (2) bekezdés p) pontja pedig csupán az Állami Egészségügyi Központra vonatkozóan tartalmaz felhatalmazást, a módosítás pedig - az eredeti tartalom meghagyásával - szélesíti a felhatalmazás körét.

A rendelkezés rendezi továbbá az egészségügyi szakellátás társadalombiztosítási finanszírozásának egyes kérdéseiről szóló 9/1993. (IV. 2.) NM rendeletre szóló felhatalmazási szabályt, a jelzett szabályozásra ugyanis csak kormányrendeleti felhatalmazás van jelenleg, emiatt a miniszteri rendelet jelzett szabályai a szubdelegáció tilalmának megsértését vetik fel.

Az egészségügyről szóló 1997. évi CLIV. törvény módosítása

A 3. §-hoz

A törvény a szakmai képesítések elismeréséről szóló, 2005. szeptember 7-i 2005/36/EK európai parlamenti és a tanácsi irányelv 56. cikke (2) bekezdésének és VII. melléklete d) pontjának való megfelelést szolgálja. Az irányelv vonatkozó cikkelye alapján a szakmai képesítéssel rendelkező személyt fogadó tagállam és a küldő tagállam illetékes hatóságai - a személyes adatok feldolgozása vonatkozásában az egyének védelméről és az ilyen adatok szabad áramlásáról szóló, 1995. október 24-i 95/46/EK európai parlamenti és tanácsi irányelv és az elektronikus hírközlési ágazatban a személyes adatok kezeléséről, feldolgozásáról és a magánélet védelméről szóló, 2002. július 12-i 2002/58/EK európai parlamenti és tanácsi irányelvben (elektronikus hírközlési adatvédelmi irányelv) előírt személyesadat-védelmi jogi rendelkezéseket tiszteletben tartva - adatokat szolgáltatnak egymásnak azokról a fegyelmi eljárásokról, büntetőjogi szankciókról, vagy bármely egyéb jelentős súlyú, konkrét körülményekről, amelyek az ezen irányelv alapján gyakorolt tevékenységek tekintetében várhatóan következményekkel járhatnak. A saját tagállam megvizsgálja az ilyen körülmények valóságnak való megfelelését, és hatóságai döntenek arról, hogy milyen jellegű és milyen terjedelmű vizsgálatra van szükség, majd a saját tagállam tájékoztatja a fogadó tagállamot a rendelkezésére álló információkból levont következtetéseiről.

A VII. melléklet hivatkozott pontja szerint, amennyiben a fogadó tagállam illetékes hatósága a szabályozott szakma gyakorlása iránti kérelem benyújtójától olyan okiratok benyújtását követeli meg, melyek helyes magatartását vagy jó hírnevét, továbbá azt igazolják, hogy nem jelentett csődöt, vagy súlyos szakmai kötelességszegés vagy bűncselekmény elkövetése miatt felfüggeszti vagy megtiltja a foglalkozás gyakorlását, e tagállam köteles elfogadni a területén a tagállamok szabályozott szakma gyakorlását kérelmező állampolgárai esetében, mint elégséges bizonyítékot, a saját tagállam, vagy a külföldi személy korábbi tartózkodási helye szerinti tagállam illetékes hatóságai által kiállított okiratokat, melyek a fenti követelményeknek való megfelelést igazolják. A fenti követelményekre figyelemmel a magyarországi egészségügyi tevékenységvégzési jogosultság igazolása a működési nyilvántartás alapján lehetséges.

A törvény rendezi továbbá a 2001. évi C. törvény hatálya alá nem tartozó, nem tagállami szakorvosi, szakfogorvosi, szakgyógyszerészi oklevelek elismerésének kérdését.

A 4-5. §-hoz

A módosítás pontosítja a működési nyilvántartás adatkörét a humánerőforrás-monitoring rendszer kialakításával összefüggésben, továbbá az OEP hatékonyabb feladatellátása céljából, így különösen a kiemelt, illetve emelt indikációs ponton rendelt gyógyszerek rendelésének ellenőrzése céljából. A működési nyilvántartást vezető szerv az orvosokra és fogorvosokra vonatkozó egyes adatait ennek érdekében az egészségbiztosítási szerv részére rendelkezésre bocsátja.

A 6. §-hoz

A Kormány - a szakminisztériumok és a Regionális Fejlesztési Tanácsok által a Nemzeti Fejlesztési Ügynökséghez benyújtott kiemelt projektjavaslatok között - elfogadta a „Egységes Egészségügyi humánerőforrás-monitoring rendszer kialakítása” elnevezésű projektet a benyújtott előzetes megvalósíthatósági tanulmány alapján.

A törvény célja, az egységes egészségügyi ágazati humánerőforrás-monitoring rendszer kialakítása és annak működtetéséhez szükséges adatállománnyal való feltöltése érdekében az egészségügyi szakdolgozók (orvosok, fogorvosok, gyógyszerészek, gyógytornászok, szülésznők, ápolók stb.) működési nyilvántartása egyes adatainak személyazonosításra alkalmatlan módon történő kezelésére irányuló felhatalmazás rendezése.

Az ágazati humánerőforrás-monitoring rendszer létrehozása és működtetése elengedhetetlen ahhoz, hogy az egészségügyi ellátórendszer humánerőforrás minimumfeltételeit, és a hiányterületek erőforrás-szükségleteit az ágazat képes legyen meghatározni. Egy ágazati HR adattárház szükséges ahhoz, hogy az ágazatban létrejövő változásokból és fejlődésből eredő humánerőforrás-szükségletek tervezése megtörténhessen. E rendszer lehetővé teszi a kapacitások megfelelő szakmai és területi megoszlásainak meghatározását, valamint az egészségügy tudományos fejlődésének megfelelően a szakmai kompetenciák fejlesztését, a szakma- és munkahelyváltást segítő moduláris jellegű, „keresletalapú” képzések kialakítását. Egy ágazati humánerőforrás monitoring rendszer hozzájárul az aktív munkaerő megtartásához és az átalakuló egészségügyi ellátórendszer nyújtotta szolgáltatások területi kiegyenlítődését szolgáló képzési-foglalkoztatási rendszer működtetéséhez is.

A 7. §-hoz

A módosítás a 6. §-ban szereplő feladatok ellátásához szükséges felhatalmazásokat tartalmazza.

A kémiai biztonságról szóló 2000. évi XXV. törvény (a továbbiakban: Kbtv.) módosítása

A 8-19. §-hoz

A törvény tartalmazza a kémiai biztonságról szóló 2000. évi XXV. törvény jogharmonizációs módosítását a következőkre tekintettel:

- a vegyi anyagok regisztrálásáról, értékeléséről, engedélyezéséről és korlátozásáról (REACH), az Európai Vegyianyag-ügynökség létrehozásáról, az 1999/45/EK irányelv módosításáról, valamint a 793/93/EGK tanácsi rendelet, az 1488/94/EK bizottsági rendelet, a 76/769/EGK tanácsi irányelv, a 91/155/EGK, a 93/67/EGK, a 93/105/EK és a 2000/21/EK bizottsági irányelv hatályon kívül helyezéséről szóló 1907/2006/EK rendelet

- a 2006/121/EK irányelv.

A vegyi anyagok regisztrálásáról, értékeléséről, engedélyezéséről és korlátozásáról (REACH), az Európai Vegyianyag-ügynökség létrehozásáról, az 1999/45/EK irányelv módosításáról, valamint a 793/93/EGK tanácsi rendelet, az 1488/94/EK bizottsági rendelet, a 76/769/EGK tanácsi irányelv, a 91/155/EGK, a 93/67/EGK, a 93/105/EK és a 2000/21/EK bizottsági irányelv hatályon kívül helyezéséről szóló, 2006. december 18-i, 1907/2006/EK európai parlamenti és tanácsi rendelet a korábbi közösségi kémiai biztonsági jogban, elsősorban a 67/548/EGK irányelvben foglalt rendelkezéseket közvetlenül hatályosuló közösségi rendeleti szintre helyezte. Erre tekintettel a korábbi - a közösségi rendelettel deregulált - irányelvi szabályok hatályon kívül helyezése szükséges. A törvény hatályában is szükséges a REACH-hez való jogrendszeri viszony tisztázása, valamint a rendeleti szinten szabályozott fogalmak elhagyása.

A törvény a közösségi rendelet végrehajtása érdekében szükséges tagállamai feladatokra (pl. arányos és visszatartó erejű szankciók meghatározása, kompetens nemzeti hatóság kijelölése, stb.) figyelemmel törvényi szintű szabályokat tartalmaz, illetve megteremti a szükséges felhatalmazásokat.

A kémiai biztonságról szóló törvénynek a csomagolással és címkézéssel összefüggő rendelkezéseit a REACH nem érinti. A törvény a biztonsági adatlapok tekintetében él azzal a rendeleti szintű felhatalmazással, hogy a biztonsági adatlapok kitöltését a tagállamok nemzeti nyelvükön is kérhetik. A biztonsági adatlapok benyújtásának eljárása formalizált, ezáltal az ÁNTSZ valamennyi Magyarországon forgalomba hozott veszélyes anyagról és készítményről értesül, és ez alapján magyarországi jegyzéket vezet. Ettől független és szintén közegészségügyi érdekből jelentős jogintézmény, hogy a veszélyes anyagokkal és készítményekkel folytatott tevékenységek továbbra is bejelentés-kötelesek maradnak. Hosszabb távon, az Európai Vegyianyag-ügynökség működésének teljes beindulását követően kerülhetnek felülvizsgálatra ezek a nemzeti bejelentési kötelezettségek.

A tagállamoknak a veszélyes készítmények osztályozására, csomagolására és címkézésére vonatkozó törvényi, rendeleti és közigazgatási rendelkezéseinek közelítéséről szóló európai parlament és tanács 1999. május 31-i 1999/45/EK irányelvének átültetésével kapcsolatban közösségi bizottsági szakértői megkeresés érkezett, amelyre figyelemmel szükségessé vált a Kbtv. kiigazítása néhány ponton annak érdekében, hogy a törvény maradéktalanul megfeleljen az említett irányelv rendelkezéseinek.

Az emberi alkalmazásra kerülő gyógyszerekről és egyéb, a gyógyszerpiacot szabályozó törvények módosításáról szóló 2005. évi XCV. törvény módosítása

A 20-26. §-hoz

Tekintettel arra, hogy a gyermekgyógyszer rendelet, valamint a fejlett terápiás gyógyszerkészítményekről szóló EK rendelet közvetlenül hatályos, a hazai szabályozás és a közösségi szabályozás közötti összhang megteremtése érdekében szükséges a vonatkozó hazai jogszabályokban a gyermekgyógyszer rendeletre és a fejlett terápiás gyógyszerkészítményekről szóló EK rendeletre történő utaló szabály beépítése, valamint a Gytv. jogharmonizációs záradékának kiegészítése.

A Gytv. módosítása tartalmazza továbbá az indikáción túli gyógyszerrendelésre vonatkozó alapvető szabályokat. Az Európai Uniós szabályozás egyrészt nem tiltja, másrészt pedig nem szabályozza az indikáción túli gyógyszerrendelést, azonban mindez valamennyi tagállamban problémákat, vitákat okoz, hiszen nyilvánvalóan közegészségügyi érdeke és kötelezettsége minden tagállamnak, hogy olyan szabályozást biztosítson, amely megvédi állampolgárait. Tekintettel arra, hogy az EU nem szabályozza ezen témakört, nincs akadálya annak, hogy Magyarország nemzeti hatáskörben, a betegek és az orvosok védelmében is megfelelő, természetesen az uniós elvekkel és jogszabályokkal összhangot mutató szabályozást vezessen be.

Ennek következtében olyan módosítás szerepel, amely előírja, hogy mely esetekben van lehetőség a gyógyszer indikáción túli rendelésére, előírja továbbá, hogy indikáción túli gyógyszer alkalmazását a kezelőorvos köteles kérelmezni az Országos Gyógyszerészeti Intézettől és beszerezni annak engedélyét. Fontos hangsúlyozni, hogy jelen esetben konkrét betegek számára történő gyógyszerrendelés alkalmazásának engedélyezéséről van szó, nem pedig az adott gyógyszer forgalomba hozatali engedélyének módosításáról.

Ennek alapján gyógyszert a forgalomba hozatali engedélyében jóváhagyott alkalmazási előírásban nem szereplő javallatban (indikáción túli gyógyszerrendelés) kizárólag abban az esetben lehet rendelni, illetve alkalmazni, ha a beteg kezelése már forgalomban lévő gyógyszer alkalmazási előírása szerint nem lehetséges, vagy eredménytelen és a külön jogszabály szerinti bizonyítékok alapján az adott gyógyszer indikáción túli rendelésével esély van a gyógyszeres kezelés sikerességére, illetve a beteg állapotának javítására, stabilizálására, és az adott gyógyszer Magyarországon vagy más országban forgalomba hozatalra engedéllyel rendelkezik, és az adott terápiás terület szakorvosi szakképesítéssel rendelkező orvosa kérelmére a külön jogszabályban foglalt feltételeknek megfelelően a gyógyszer indikáción túli alkalmazását az OGYI-nak engedélyezte.

Az egészségbiztosítás hatósági felügyeletéről szóló 2006. évi CXVI. törvény módosítása

A 27. §-hoz

Tekintettel arra, hogy a panaszügyek bonyolultsága miatt a szakvélemény elkészítése hosszabb időt vesz igénybe, az egészségbiztosítás hatósági felügyeletéről szóló 2006. évi CXVI. törvény módosítása ezekben az esetekben az eljárás felfüggesztésének lehetőségét írja elő. Szükséges továbbá a szakértői díjak viselésének rendezése a kérelem elutasítása esetére: tekintettel arra, hogy az eljárás megindítására irányuló kérelem illetékmentes, méltánytalan lenne a sok esetben több tízezer forintos szakértői díjat a kérelmezőkre terhelni, ami adott esetben visszatarthatja őket a kérelmük benyújtásától.

A törvény lehetővé teszi továbbá, hogy a Felügyelet az ügydöntő határozat meghozataláig terjedő időtartamra is alkalmazhasson intézkedést az egészségügyi szolgáltatókkal szemben az azonnali intézkedést igénylő esetekben a további joghátrányok elkerülése és a biztosított egészségi állapotának mielőbbi javítása érdekében.

-----STARTING---POINT---VEGE---
s
A 28-30. §-hoz

A törvény záró és átmeneti rendelkezései a hatálybalépésről, jogalkalmazók számára biztosítandó felkészülési időről, a módosítások egyéb jogszabályhelyekkel való koherenciájának megteremtéséről és az európai joggal való összeegyeztethetőségről rendelkeznek.

A záró rendelkezések között a törvény a nőkkel szembeni megkülönböztetés minden formájának felszámolásáról 1979. december 18-án New Yorkban elfogadott egyezmény kihirdetéséről szóló 1982. évi 10. törvényerejű rendelettel kihirdetett CEDAW-egyezményre is figyelemmel biztosítja, hogy az egészségügyi indokból végzett művi meddővé tételi beavatkozás esetén is szóban és írásban tájékoztatást kell adni a fogamzásgátlás - általa, illetve partnere által alkalmazható - egyéb lehetőségeiről, a beavatkozás jellegéről, lehetséges kockázatairól és következményeiről, a fogamzó-, illetve nemzőképesség helyreállításának esélyéről.